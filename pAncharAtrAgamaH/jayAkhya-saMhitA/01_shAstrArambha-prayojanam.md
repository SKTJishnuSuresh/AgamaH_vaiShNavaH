+++
title = "०१ शास्त्रारम्भ-प्रयोजनम्"

+++
शास्त्रारम्भप्रयोजनं नाम प्रथमः पटलः  
  
  

<details open><summary>विश्वास-प्रस्तुतिः</summary>

नमः सकलकल्याणदायिने चक्रपाणये ।  
विषयार्णवमग्नानां समुद्धरणहेतवे ॥ १ ॥
</details>

<details><summary>मूलम्</summary>

नमः सकलकल्याणदायिने चक्रपाणये ।  
विषयार्णवमग्नानां समुद्धरणहेतवे ॥ १ ॥
</details>
  
## शास्त्रावतरणम्  
  

<details open><summary>विश्वास-प्रस्तुतिः</summary>

सुसिद्धपूजिते स्थाने देवब्रह्मर्षिसेविते ।  
तपस्विजनसङ्कीर्णे पुण्यकृद्भिर्निषेविते ॥ २ ॥
</details>

<details><summary>मूलम्</summary>

सुसिद्धपूजिते स्थाने देवब्रह्मर्षिसेविते ।  
तपस्विजनसङ्कीर्णे पुण्यकृद्भिर्निषेविते ॥ २ ॥
</details>
  

<details open><summary>विश्वास-प्रस्तुतिः</summary>

तीर्थोत्तमे प्रभासे वै यत्र सन्निहितः सदा ।  
विश्वात्मा भगवान् विष्णुर्लोकानुग्रहकृत्प्रभुः ॥ ३ ॥
</details>

<details><summary>मूलम्</summary>

तीर्थोत्तमे प्रभासे वै यत्र सन्निहितः सदा ।  
विश्वात्मा भगवान् विष्णुर्लोकानुग्रहकृत्प्रभुः ॥ ३ ॥
</details>
  

<details open><summary>विश्वास-प्रस्तुतिः</summary>

तत्र शुश्रूषणपरः पित्रादिगुरुसन्ततेः ।  
नित्यमेवापवर्गार्थी विरागी वीतमत्सरः ॥ ४ ॥
</details>

<details><summary>मूलम्</summary>

तत्र शुश्रूषणपरः पित्रादिगुरुसन्ततेः ।  
नित्यमेवापवर्गार्थी विरागी वीतमत्सरः ॥ ४ ॥
</details>
  

<details open><summary>विश्वास-प्रस्तुतिः</summary>

संवर्तकः कान्तिनिधिर्दृष्ट्वा मग्नं स्वकं वपुः ।  
प्राञ्जलिः प्रणतो भूत्वा और्वं पितरमब्रवीत् ॥ ५ ॥
</details>

<details><summary>मूलम्</summary>

संवर्तकः कान्तिनिधिर्दृष्ट्वा मग्नं स्वकं वपुः ।  
प्राञ्जलिः प्रणतो भूत्वा और्वं पितरमब्रवीत् ॥ ५ ॥
</details>
  
संवर्तकः-  
  

<details open><summary>विश्वास-प्रस्तुतिः</summary>

संसारार्णवमग्नस्य ममोपायो हि कथ्यताम् ।  
यं ज्ञात्वा न पुनर्जन्म स्यान्ममान्यस्य कस्यचित् ॥ ६ ॥
</details>

<details><summary>मूलम्</summary>

संसारार्णवमग्नस्य ममोपायो हि कथ्यताम् ।  
यं ज्ञात्वा न पुनर्जन्म स्यान्ममान्यस्य कस्यचित् ॥ ६ ॥
</details>
  
और्वः-  
  

<details open><summary>विश्वास-प्रस्तुतिः</summary>

पुरा कृतयुगे वत्स मत्पूर्वैः संयमस्थितैः ।  
वेदवेदाङ्गपारज्ञै ऋषिभिश्च तपोधनैः ॥ ७ ॥
</details>

<details><summary>मूलम्</summary>

पुरा कृतयुगे वत्स मत्पूर्वैः संयमस्थितैः ।  
वेदवेदाङ्गपारज्ञै ऋषिभिश्च तपोधनैः ॥ ७ ॥
</details>
  

<details open><summary>विश्वास-प्रस्तुतिः</summary>

केनापि चात्मभावेन एतदालोचितं तु वै ।  
बहून्यब्दसहस्राणि तपस्तप्त्वा सुदारुणम् ॥ ८ ॥
</details>

<details><summary>मूलम्</summary>

केनापि चात्मभावेन एतदालोचितं तु वै ।  
बहून्यब्दसहस्राणि तपस्तप्त्वा सुदारुणम् ॥ ८ ॥
</details>
  
{{२}}

(सन्तोषनियमाढ्यं च व्रतचर्यासमन्वितम्)  
  
## निःश्रेयसालाभान्महर्षीणां निर्वेदः  
  

<details open><summary>विश्वास-प्रस्तुतिः</summary>

कालेन तपसोऽन्ते वै वयं सद्धर्ममास्थिताः ।  
सिद्धिगोचरमप्राप्ताः प्रोच्छ्वसन्तः पुनः पुनः ॥ ९ ॥
</details>

<details><summary>मूलम्</summary>

कालेन तपसोऽन्ते वै वयं सद्धर्ममास्थिताः ।  
सिद्धिगोचरमप्राप्ताः प्रोच्छ्वसन्तः पुनः पुनः ॥ ९ ॥
</details>
  

<details open><summary>विश्वास-प्रस्तुतिः</summary>

न विद्मः किं भविष्यामो ह्यद्यापि गहने भवे ।  
न स्थितिः शाश्वती स्वस्थे न च बन्धपरिक्षयः ॥ १० ॥
</details>

<details><summary>मूलम्</summary>

न विद्मः किं भविष्यामो ह्यद्यापि गहने भवे ।  
न स्थितिः शाश्वती स्वस्थे न च बन्धपरिक्षयः ॥ १० ॥
</details>
  

<details open><summary>विश्वास-प्रस्तुतिः</summary>

न चैवेह स्थिरा भोगाः किं कुर्यामोऽत्र वैशसे ।  
इत्येवं गहने प्राप्ते तपसश्चानवस्थितेः ॥ ११ ॥
</details>

<details><summary>मूलम्</summary>

न चैवेह स्थिरा भोगाः किं कुर्यामोऽत्र वैशसे ।  
इत्येवं गहने प्राप्ते तपसश्चानवस्थितेः ॥ ११ ॥
</details>
  

<details open><summary>विश्वास-प्रस्तुतिः</summary>

सम्प्राप्ताः स्म ततो मोहं तदा वाणी महत्यभूत् ।  
भगवद्धर्मजिज्ञासैर्ध्यानासक्तैः प्रचोदिता ॥ १२ ॥
</details>

<details><summary>मूलम्</summary>

सम्प्राप्ताः स्म ततो मोहं तदा वाणी महत्यभूत् ।  
भगवद्धर्मजिज्ञासैर्ध्यानासक्तैः प्रचोदिता ॥ १२ ॥
</details>
  
## परतत्त्वज्ञानस्य निःश्रेयसहेतुत्वम्  
  

<details open><summary>विश्वास-प्रस्तुतिः</summary>

न यज्ञवेदाधिगमैर्नच दानैस्तु केवलैः ।  
क्रियाभिर्न त्वनेकाभिर्व्रतैश्चान्द्रायणादिकैः ॥ १३ ॥
</details>

<details><summary>मूलम्</summary>

न यज्ञवेदाधिगमैर्नच दानैस्तु केवलैः ।  
क्रियाभिर्न त्वनेकाभिर्व्रतैश्चान्द्रायणादिकैः ॥ १३ ॥
</details>
  

<details open><summary>विश्वास-प्रस्तुतिः</summary>

स्वर्गे वै न भवेत् स्थैर्यं बन्धमोक्षश्च वै कुतः ।  
अज्ञाते परतत्त्वे तु शाश्वते चाक्षयेऽच्युते ॥ १४ ॥
</details>

<details><summary>मूलम्</summary>

स्वर्गे वै न भवेत् स्थैर्यं बन्धमोक्षश्च वै कुतः ।  
अज्ञाते परतत्त्वे तु शाश्वते चाक्षयेऽच्युते ॥ १४ ॥
</details>
  

<details open><summary>विश्वास-प्रस्तुतिः</summary>

व्यापके तु जगन्नाथे नित्यतृप्ते निरञ्जने ।  
इच्छारूपधरे नित्ये शुद्धे बुद्धे सुनिर्मले ॥ १५ ॥
</details>

<details><summary>मूलम्</summary>

व्यापके तु जगन्नाथे नित्यतृप्ते निरञ्जने ।  
इच्छारूपधरे नित्ये शुद्धे बुद्धे सुनिर्मले ॥ १५ ॥
</details>
  

<details open><summary>विश्वास-प्रस्तुतिः</summary>

एवमाद्यः परो देवो ज्ञातो यावन्न वै द्विजाः ।  
तावदेवापवर्गस्तु दुर्लभो युगकोटिभिः ॥ १६ ॥
</details>

<details><summary>मूलम्</summary>

एवमाद्यः परो देवो ज्ञातो यावन्न वै द्विजाः ।  
तावदेवापवर्गस्तु दुर्लभो युगकोटिभिः ॥ १६ ॥
</details>
  

<details open><summary>विश्वास-प्रस्तुतिः</summary>

तस्माद्यतध्वं येनाशु हृदावासो जगद्गुरुः ।  
केवलं चित्स्वरूपश्च गुणगुण्यश्च निर्गुणः ॥ १७ ॥
</details>

<details><summary>मूलम्</summary>

तस्माद्यतध्वं येनाशु हृदावासो जगद्गुरुः ।  
केवलं चित्स्वरूपश्च गुणगुण्यश्च निर्गुणः ॥ १७ ॥
</details>
  

<details open><summary>विश्वास-प्रस्तुतिः</summary>

प्रसादमेति वै क्षिप्रमनाथानामसंशयः ।  
अभूतपूर्वं श्रुत्वैवं स्थितास्ते हृष्टमानसाः ॥ १८ ॥
</details>

<details><summary>मूलम्</summary>

प्रसादमेति वै क्षिप्रमनाथानामसंशयः ।  
अभूतपूर्वं श्रुत्वैवं स्थितास्ते हृष्टमानसाः ॥ १८ ॥
</details>
  

<details open><summary>विश्वास-प्रस्तुतिः</summary>

तस्मिन्नेव क्षणे पुण्ये श्रुतमात्रेण पुत्रक ।  
किमेतत्केन कथितं किं तद्ब्रह्म ह्यनामकम् ॥ १९ ॥
</details>

<details><summary>मूलम्</summary>

तस्मिन्नेव क्षणे पुण्ये श्रुतमात्रेण पुत्रक ।  
किमेतत्केन कथितं किं तद्ब्रह्म ह्यनामकम् ॥ १९ ॥
</details>
  
ज्ञास्यामस्तत्कथं सम्यगेवमूचुः परस्परम् ।  
{{३}}

संशयेऽभिनिविष्टास्तु दीर्घकालं यदा तदा ॥ २० ॥  
  
पुनरेवोत्थिता वाणी गगनादमृतोपमा ।  
  
## परतत्त्वविवेचनम्  
  
यत्तदक्षरमक्षोभ्यं परं ब्रह्म सनातनम् ॥ २१ ॥  
  

<details open><summary>विश्वास-प्रस्तुतिः</summary>

परा गतिर्या सर्वेषामच्युतं वित्त तद्द्विजाः ।  
मुनयो ब्रह्मनिष्णाता यमाश्रित्य भवोदधिम् ॥ २२ ॥
</details>

<details><summary>मूलम्</summary>

परा गतिर्या सर्वेषामच्युतं वित्त तद्द्विजाः ।  
मुनयो ब्रह्मनिष्णाता यमाश्रित्य भवोदधिम् ॥ २२ ॥
</details>
  

<details open><summary>विश्वास-प्रस्तुतिः</summary>

तरन्ति पुण्डरीकाक्षो देवो नारायणस्तु सः ।  
शङ्खचक्रधरं विष्णुमानन्दस्यन्दनिर्भरम् ॥ २३ ॥
</details>

<details><summary>मूलम्</summary>

तरन्ति पुण्डरीकाक्षो देवो नारायणस्तु सः ।  
शङ्खचक्रधरं विष्णुमानन्दस्यन्दनिर्भरम् ॥ २३ ॥
</details>
  

<details open><summary>विश्वास-प्रस्तुतिः</summary>

ये संश्रयन्ति तं भक्त्या सूक्ष्ममध्यात्मचिन्तकाः ।  
ते यान्ति वै पदं विष्णोर्जरामरणवर्जिताः ॥ २४ ॥
</details>

<details><summary>मूलम्</summary>

ये संश्रयन्ति तं भक्त्या सूक्ष्ममध्यात्मचिन्तकाः ।  
ते यान्ति वै पदं विष्णोर्जरामरणवर्जिताः ॥ २४ ॥
</details>
  

<details open><summary>विश्वास-प्रस्तुतिः</summary>

इत्युक्त्वा च ततो भूयः सा वागस्तमिता यदा ।  
तदा वयं हृष्टतुष्टाः प्रायशो विगतज्वराः ॥ २५ ॥
</details>

<details><summary>मूलम्</summary>

इत्युक्त्वा च ततो भूयः सा वागस्तमिता यदा ।  
तदा वयं हृष्टतुष्टाः प्रायशो विगतज्वराः ॥ २५ ॥
</details>
  

<details open><summary>विश्वास-प्रस्तुतिः</summary>

श्रीवत्साङ्कवपुर्देवस्त्राता शास्ति जगत्त्रये ।  
चेतसोऽवस्थितिं कृत्वा ऋषिभिश्च तपोधनैः ॥ २६ ॥
</details>

<details><summary>मूलम्</summary>

श्रीवत्साङ्कवपुर्देवस्त्राता शास्ति जगत्त्रये ।  
चेतसोऽवस्थितिं कृत्वा ऋषिभिश्च तपोधनैः ॥ २६ ॥
</details>
  
चिन्तितं च तदा भूयो ज्ञास्यामस्तं कथं विभुम् ।   
  
## परतत्त्वाधिगमोपायजिज्ञासया शाण्डिल्यं प्रत्यभिगमनम्  
  
को वेत्ता देवदेवस्य त्रैलोक्येऽस्मिन् यथार्थतः ॥ २७ ॥  
  

<details open><summary>विश्वास-प्रस्तुतिः</summary>

प्रसन्नः कस्य भगवान् परमात्माऽप्यधोक्षजः ।  
प्रभावात्तपसः सर्वं चिन्तितं मनसा तदा ॥ २८ ॥
</details>

<details><summary>मूलम्</summary>

प्रसन्नः कस्य भगवान् परमात्माऽप्यधोक्षजः ।  
प्रभावात्तपसः सर्वं चिन्तितं मनसा तदा ॥ २८ ॥
</details>
  

<details open><summary>विश्वास-प्रस्तुतिः</summary>

यथावद्विदितं पश्चात्सर्वेषां भावितात्मनाम् ।  
कृतकृत्यो जगत्यस्मिन् शाण्डिल्यः श्रूयते भुवि ॥ २९ ॥
</details>

<details><summary>मूलम्</summary>

यथावद्विदितं पश्चात्सर्वेषां भावितात्मनाम् ।  
कृतकृत्यो जगत्यस्मिन् शाण्डिल्यः श्रूयते भुवि ॥ २९ ॥
</details>
  

<details open><summary>विश्वास-प्रस्तुतिः</summary>

ते चैवं स्वश्रमात्सर्वे फलपुष्पकरोद्यताः ।  
प्रयाताः स मुनिर्यत्र कृतकृत्योऽवतिष्ठते ॥ ३० ॥
</details>

<details><summary>मूलम्</summary>

ते चैवं स्वश्रमात्सर्वे फलपुष्पकरोद्यताः ।  
प्रयाताः स मुनिर्यत्र कृतकृत्योऽवतिष्ठते ॥ ३० ॥
</details>
  

<details open><summary>विश्वास-प्रस्तुतिः</summary>

सुखासीनो द्विजैः सार्धं योगैश्वर्यसमन्वितः ।  
तपसा तेजसा युक्तः पर्वते गन्धमादने ॥ ३१ ॥
</details>

<details><summary>मूलम्</summary>

सुखासीनो द्विजैः सार्धं योगैश्वर्यसमन्वितः ।  
तपसा तेजसा युक्तः पर्वते गन्धमादने ॥ ३१ ॥
</details>
  

<details open><summary>विश्वास-प्रस्तुतिः</summary>

नानाश्चर्यसमायुक्ते नानापुष्पोपशोभिते ।  
फलद्रुमसमाकीर्णे नानाधातुविचित्रिते ॥ ३२ ॥
</details>

<details><summary>मूलम्</summary>

नानाश्चर्यसमायुक्ते नानापुष्पोपशोभिते ।  
फलद्रुमसमाकीर्णे नानाधातुविचित्रिते ॥ ३२ ॥
</details>
  

<details open><summary>विश्वास-प्रस्तुतिः</summary>

सिद्धैरध्यासिते रम्ये देवजुष्टे मनोरमे ।  
तपश्शीलैस्सुदान्तैश्च योगव्रतपरायणैः ॥ ३३ ॥
</details>

<details><summary>मूलम्</summary>

सिद्धैरध्यासिते रम्ये देवजुष्टे मनोरमे ।  
तपश्शीलैस्सुदान्तैश्च योगव्रतपरायणैः ॥ ३३ ॥
</details>
  
{{४}}


<details open><summary>विश्वास-प्रस्तुतिः</summary>

सच्छिष्यैर्ज्ञानसम्पूर्णैर्वृतश्चन्द्र इव ग्रहैः ।  
दृष्ट्वा(ष्टो ?) ज्ञानक्रियाढ्योऽसावृषिभिः प्राञ्जलिस्थितैः ॥ ३४ ॥
</details>

<details><summary>मूलम्</summary>

सच्छिष्यैर्ज्ञानसम्पूर्णैर्वृतश्चन्द्र इव ग्रहैः ।  
दृष्ट्वा(ष्टो ?) ज्ञानक्रियाढ्योऽसावृषिभिः प्राञ्जलिस्थितैः ॥ ३४ ॥
</details>
  

<details open><summary>विश्वास-प्रस्तुतिः</summary>

स चाभिवादितस्सर्वैः क्रमात्तेन च ते तथा ।  
पूजिताः फलमूलाद्यैरम्बुना कुसुमैस्सह ॥ ३५ ॥
</details>

<details><summary>मूलम्</summary>

स चाभिवादितस्सर्वैः क्रमात्तेन च ते तथा ।  
पूजिताः फलमूलाद्यैरम्बुना कुसुमैस्सह ॥ ३५ ॥
</details>
  

<details open><summary>विश्वास-प्रस्तुतिः</summary>

निवृत्तेऽभ्यागते धर्मे सोत्सुकैर्भगवान्मुनिः ।  
पृष्टस्तपोधनैस्सर्वैः शाण्डिल्यस्सुरपूजितः ॥ ३६ ॥
</details>

<details><summary>मूलम्</summary>

निवृत्तेऽभ्यागते धर्मे सोत्सुकैर्भगवान्मुनिः ।  
पृष्टस्तपोधनैस्सर्वैः शाण्डिल्यस्सुरपूजितः ॥ ३६ ॥
</details>
  
## भगवत्तत्त्वतदाराधनप्रकारप्रश्नः  
  

<details open><summary>विश्वास-प्रस्तुतिः</summary>

भगवन्श्रोतुमिच्छामो विष्णोरद्भुतकर्मणः ।  
उपासालक्षणं कर्म कथयस्व प्रसादतः ॥ ३७ ॥
</details>

<details><summary>मूलम्</summary>

भगवन्श्रोतुमिच्छामो विष्णोरद्भुतकर्मणः ।  
उपासालक्षणं कर्म कथयस्व प्रसादतः ॥ ३७ ॥
</details>
  

<details open><summary>विश्वास-प्रस्तुतिः</summary>

श्रुतमत्यद्भुतं यस्मादस्माभिर्गगनान्तरात् ।  
अज्ञाते भगवत्तत्वे दुर्लभा परमा गतिः ॥ ३८ ॥
</details>

<details><summary>मूलम्</summary>

श्रुतमत्यद्भुतं यस्मादस्माभिर्गगनान्तरात् ।  
अज्ञाते भगवत्तत्वे दुर्लभा परमा गतिः ॥ ३८ ॥
</details>
  

<details open><summary>विश्वास-प्रस्तुतिः</summary>

तथाऽनाराधिते चैव सात्विकेन तु कर्मणा ।  
सन्तारणार्थमस्माकमन्येषां भविनां तथा ॥ ३९ ॥
</details>

<details><summary>मूलम्</summary>

तथाऽनाराधिते चैव सात्विकेन तु कर्मणा ।  
सन्तारणार्थमस्माकमन्येषां भविनां तथा ॥ ३९ ॥
</details>
  
यथार्थं भगवद्धर्म वक्तुमर्हसि सर्वथा ।  
  
## अस्य शास्त्रस्य प्रवृत्तिक्रमः 
शाण्डिल्यः-  
  
श्रुणुध्वं संयतास्सर्वे विष्णोरद्भुततेजसः ॥ ४० ॥  
  

<details open><summary>विश्वास-प्रस्तुतिः</summary>

सारभूतमिदं शास्त्रं ज्ञानोपनिषदं महत् ।  
रहस्यमप्रकाश्यं च ब्रह्मगर्भं च शाश्वतम् ॥ ४१ ॥
</details>

<details><summary>मूलम्</summary>

सारभूतमिदं शास्त्रं ज्ञानोपनिषदं महत् ।  
रहस्यमप्रकाश्यं च ब्रह्मगर्भं च शाश्वतम् ॥ ४१ ॥
</details>
  

<details open><summary>विश्वास-प्रस्तुतिः</summary>

अनुग्रहार्थं च पुरा कथितं नारदस्य तत् ।  
तथाचातिरहस्यत्वाल्लोकेऽस्मिन्न प्रकाशितम् ॥ ४२ ॥
</details>

<details><summary>मूलम्</summary>

अनुग्रहार्थं च पुरा कथितं नारदस्य तत् ।  
तथाचातिरहस्यत्वाल्लोकेऽस्मिन्न प्रकाशितम् ॥ ४२ ॥
</details>
  

<details open><summary>विश्वास-प्रस्तुतिः</summary>

न चापि चोदितं चैव केनचिद्धर्मगौरवात् ।  
तथोक्तस्य (तथाऽनेक ?) दिनस्यान्ते अन्तर्धानगतं तु तम्(त् ?) ॥ ४३ ॥
</details>

<details><summary>मूलम्</summary>

न चापि चोदितं चैव केनचिद्धर्मगौरवात् ।  
तथोक्तस्य (तथाऽनेक ?) दिनस्यान्ते अन्तर्धानगतं तु तम्(त् ?) ॥ ४३ ॥
</details>
  

<details open><summary>विश्वास-प्रस्तुतिः</summary>

भूयश्चैवावतीर्णेन विष्णुना प्रभवष्णुना ।  
मुनेर्वै स्वांशभूतस्य यदुक्तं पुनरेव हि ॥ ४४ ॥
</details>

<details><summary>मूलम्</summary>

भूयश्चैवावतीर्णेन विष्णुना प्रभवष्णुना ।  
मुनेर्वै स्वांशभूतस्य यदुक्तं पुनरेव हि ॥ ४४ ॥
</details>
  

<details open><summary>विश्वास-प्रस्तुतिः</summary>

बदर्याश्रमसंस्थेन प्रभुना लोककारिणा ।  
धर्ममार्गावतारार्थं व्रतेनानेन सत्तमाः ॥ ४५ ॥
</details>

<details><summary>मूलम्</summary>

बदर्याश्रमसंस्थेन प्रभुना लोककारिणा ।  
धर्ममार्गावतारार्थं व्रतेनानेन सत्तमाः ॥ ४५ ॥
</details>
  
सिद्धानं शृण्वतां चैव तथा गगनचारिणाम् ।  
{{५}}

देवानां च ऋषीणां च नरादीनां तथैव च ॥ ४६ ॥  
  

<details open><summary>विश्वास-प्रस्तुतिः</summary>

मृकण्डुतार्क्ष्यपूर्वाणामादित्यानां महात्मनाम् ।  
किन्नराणां च दैत्यानां वसूनां भावितात्मनाम् ॥ ४७ ॥
</details>

<details><summary>मूलम्</summary>

मृकण्डुतार्क्ष्यपूर्वाणामादित्यानां महात्मनाम् ।  
किन्नराणां च दैत्यानां वसूनां भावितात्मनाम् ॥ ४७ ॥
</details>
  
साङ्ख्यानां योगसिद्धानां ज्ञानविज्ञानवेदिनाम् ।  
  
[गुरोर्नारदादधिगतस्यास्य शास्त्रस्य मुनीन् प्रति   
यथाधिगतमुपदेशप्रतिज्ञा]  
  
तच्छृणुध्वं मुनिश्रेष्ठाः धर्मं संसारतारकम् ॥ ४८ ॥  
  

<details open><summary>विश्वास-प्रस्तुतिः</summary>

यादृक्प्राप्तं मया पूर्वं परितुष्टाच्च नारदात् ।  
सर्वज्ञानक्रियायुक्तं सर्वसिद्धिप्रसाधनम् ॥ ४९ ॥
</details>

<details><summary>मूलम्</summary>

यादृक्प्राप्तं मया पूर्वं परितुष्टाच्च नारदात् ।  
सर्वज्ञानक्रियायुक्तं सर्वसिद्धिप्रसाधनम् ॥ ४९ ॥
</details>
  

<details open><summary>विश्वास-प्रस्तुतिः</summary>

सङ्क्षिप्तं च महार्थं यत्तथा सम्यग्विवेकदम् ।  
ज्ञात्वैवं सारभूतं च अधीतं हि पुरा मया ॥ ५० ॥
</details>

<details><summary>मूलम्</summary>

सङ्क्षिप्तं च महार्थं यत्तथा सम्यग्विवेकदम् ।  
ज्ञात्वैवं सारभूतं च अधीतं हि पुरा मया ॥ ५० ॥
</details>
  

<details open><summary>विश्वास-प्रस्तुतिः</summary>

यस्माद्वै धर्मकामार्थमोक्षाणामाशुसिद्धिकृत् ।  
अधीत्य च श्रुतं पश्चात् ज्ञानानां ज्ञानमुत्तमम् ॥ ५१ ॥
</details>

<details><summary>मूलम्</summary>

यस्माद्वै धर्मकामार्थमोक्षाणामाशुसिद्धिकृत् ।  
अधीत्य च श्रुतं पश्चात् ज्ञानानां ज्ञानमुत्तमम् ॥ ५१ ॥
</details>
  

<details open><summary>विश्वास-प्रस्तुतिः</summary>

यत्प्रसादात्तु वै भूयो भवेऽस्मिन्न भवाम्यहम् ।  
तद्युष्मभ्यं प्रवक्ष्यामि आम्नायेन यथास्थितम् ॥ ५२ ॥
</details>

<details><summary>मूलम्</summary>

यत्प्रसादात्तु वै भूयो भवेऽस्मिन्न भवाम्यहम् ।  
तद्युष्मभ्यं प्रवक्ष्यामि आम्नायेन यथास्थितम् ॥ ५२ ॥
</details>
  
## श्रद्धाभक्तिपूर्वकमुपसन्नस्यैव शास्त्रस्यास्योपदेशे पात्रता ।  
  

<details open><summary>विश्वास-प्रस्तुतिः</summary>

रहितं संशयैस्सर्वैर्गुरुशिष्यक्रमेण तु ।  
परिज्ञातं क्रमेणैव यस्माच्छास्त्रं फलप्रदम् ॥ ५३ ॥
</details>

<details><summary>मूलम्</summary>

रहितं संशयैस्सर्वैर्गुरुशिष्यक्रमेण तु ।  
परिज्ञातं क्रमेणैव यस्माच्छास्त्रं फलप्रदम् ॥ ५३ ॥
</details>
  

<details open><summary>विश्वास-प्रस्तुतिः</summary>

तस्मान्नयं द्विजाः पूर्वमाश्रयध्वं प्रयत्नतः ।  
भक्तिश्रद्धासमेतं तु अस्तित्वे (आस्तिक्ये ?) नाप्यलङ्कृतम् ॥ ५४ ॥
</details>

<details><summary>मूलम्</summary>

तस्मान्नयं द्विजाः पूर्वमाश्रयध्वं प्रयत्नतः ।  
भक्तिश्रद्धासमेतं तु अस्तित्वे (आस्तिक्ये ?) नाप्यलङ्कृतम् ॥ ५४ ॥
</details>
  

<details open><summary>विश्वास-प्रस्तुतिः</summary>

सर्वस्वमपि यो दद्यात् भक्तिश्रद्धाविवर्जितः ।  
नयाचारविनिर्मुक्तो मानी शास्त्रार्थदूषकः ॥ ५५ ॥
</details>

<details><summary>मूलम्</summary>

सर्वस्वमपि यो दद्यात् भक्तिश्रद्धाविवर्जितः ।  
नयाचारविनिर्मुक्तो मानी शास्त्रार्थदूषकः ॥ ५५ ॥
</details>
  

<details open><summary>विश्वास-प्रस्तुतिः</summary>

न तस्य शास्त्रं वक्तव्यं ब्रूते वा यस्स यात्यधः ।  
समाचारेण यो ब्रूयाच्छृणुयाद्यश्च तावुभौ ॥ ५६ ॥
</details>

<details><summary>मूलम्</summary>

न तस्य शास्त्रं वक्तव्यं ब्रूते वा यस्स यात्यधः ।  
समाचारेण यो ब्रूयाच्छृणुयाद्यश्च तावुभौ ॥ ५६ ॥
</details>
  
गच्छेतां तु जगद्योनेः पदं घोरविपर्ययात् ।  
  
[गुरोर्महिमानुवर्णनगर्भं गुरौ भक्तेः   
श्रेयःसाधनत्ववर्णनम्]  
  
शास्त्रायत्ता यतः सर्वे भोगमोक्षादयो द्विजाः ॥ ५७ ॥  
  
वैष्णवं ज्ञानवक्तारं विद्याद्विष्णुवद्गुरुम् ।  
{{६}}

पूजयेद्वाङ्मनःकायैस्स शास्त्रज्ञस्स वैष्णवः ॥ ५८ ॥  
  

<details open><summary>विश्वास-प्रस्तुतिः</summary>

श्लोकपादस्य वक्ताऽपि यतः पूज्यस्सदैव हि ।  
किं पुनर्भगवद्विष्णोस्स्वरूपं विवृणोति यः ॥ ५९ ॥
</details>

<details><summary>मूलम्</summary>

श्लोकपादस्य वक्ताऽपि यतः पूज्यस्सदैव हि ।  
किं पुनर्भगवद्विष्णोस्स्वरूपं विवृणोति यः ॥ ५९ ॥
</details>
  

<details open><summary>विश्वास-प्रस्तुतिः</summary>

शास्त्रस्य चैव वक्ताऽपि तद्भावगतमानसः ।  
विभोः शास्त्रस्य च गुरोस्त्रितयस्यास्य पूजनात् ॥ ६० ॥
</details>

<details><summary>मूलम्</summary>

शास्त्रस्य चैव वक्ताऽपि तद्भावगतमानसः ।  
विभोः शास्त्रस्य च गुरोस्त्रितयस्यास्य पूजनात् ॥ ६० ॥
</details>
  

<details open><summary>विश्वास-प्रस्तुतिः</summary>

फलं भवत्यनूनं वै इह लोके परत्र च ।  
नारायणः परं ब्रह्म तज्ज्ञानेनाभिगम्यते ॥ ६१ ॥
</details>

<details><summary>मूलम्</summary>

फलं भवत्यनूनं वै इह लोके परत्र च ।  
नारायणः परं ब्रह्म तज्ज्ञानेनाभिगम्यते ॥ ६१ ॥
</details>
  

<details open><summary>विश्वास-प्रस्तुतिः</summary>

ज्ञानस्य साधनं शास्त्रं तच्छास्त्रं गुरुवक्त्रगम् ।  
ब्रह्मप्राप्तिरतो हेतोर्गुर्वधीना सदैव हि ॥ ६२ ॥
</details>

<details><summary>मूलम्</summary>

ज्ञानस्य साधनं शास्त्रं तच्छास्त्रं गुरुवक्त्रगम् ।  
ब्रह्मप्राप्तिरतो हेतोर्गुर्वधीना सदैव हि ॥ ६२ ॥
</details>
  

<details open><summary>विश्वास-प्रस्तुतिः</summary>

हेतुनाऽनेन वै विप्रा गुरुर्गुरुतमःस्मृतः ।  
यस्माद्देवो जगन्नाथः कृत्वा मर्त्यमयीं तनुम् ॥ ६३ ॥
</details>

<details><summary>मूलम्</summary>

हेतुनाऽनेन वै विप्रा गुरुर्गुरुतमःस्मृतः ।  
यस्माद्देवो जगन्नाथः कृत्वा मर्त्यमयीं तनुम् ॥ ६३ ॥
</details>
  

<details open><summary>विश्वास-प्रस्तुतिः</summary>

मग्नानुद्धरते लोकान् कारुण्याच्छास्त्रपाणिना ।  
तस्माद्भक्तिर्गुरौ कार्या संसारभयभीरुणा ॥ ६४ ॥
</details>

<details><summary>मूलम्</summary>

मग्नानुद्धरते लोकान् कारुण्याच्छास्त्रपाणिना ।  
तस्माद्भक्तिर्गुरौ कार्या संसारभयभीरुणा ॥ ६४ ॥
</details>
  

<details open><summary>विश्वास-प्रस्तुतिः</summary>

शास्त्राञ्जनेन योऽज्ञानतिमिरं विनिपातयेत् ।  
शास्त्रं पापहरं पुण्यं पवित्रं भोगमोक्षदम् ॥ ६५ ॥
</details>

<details><summary>मूलम्</summary>

शास्त्राञ्जनेन योऽज्ञानतिमिरं विनिपातयेत् ।  
शास्त्रं पापहरं पुण्यं पवित्रं भोगमोक्षदम् ॥ ६५ ॥
</details>
  
शान्तिदं च महार्थं च वक्ति यस्स जगद्गुरुः ।  
  
## अथ तत्त्वशुश्रूषया मुनिभिः शिष्यभावः  
  
इत्युक्तास्तेन मुनयो मुनिना ब्रह्मवेदिना ॥ ६६ ॥  
  

<details open><summary>विश्वास-प्रस्तुतिः</summary>

त्यक्तासनास्ततस्सर्वे बभूवुश्शान्तमानसाः ।  
तत्पादमूले पतितास्तच्चित्तास्तत्परायणाः ॥ ६७ ॥
</details>

<details><summary>मूलम्</summary>

त्यक्तासनास्ततस्सर्वे बभूवुश्शान्तमानसाः ।  
तत्पादमूले पतितास्तच्चित्तास्तत्परायणाः ॥ ६७ ॥
</details>
  
## अथोपदेशारम्भः  
  

<details open><summary>विश्वास-प्रस्तुतिः</summary>

दत्तो मूर्ध्नि ततस्तेषां मुनीनां भावितात्मनाम् ।  
विष्णुहस्तश्च (?) तुष्टेन मुनिना ब्रह्मवेदिना ॥ ६८ ॥
</details>

<details><summary>मूलम्</summary>

दत्तो मूर्ध्नि ततस्तेषां मुनीनां भावितात्मनाम् ।  
विष्णुहस्तश्च (?) तुष्टेन मुनिना ब्रह्मवेदिना ॥ ६८ ॥
</details>
  

<details open><summary>विश्वास-प्रस्तुतिः</summary>

अथोवाच स विप्रेन्द्रः प्रणिपत्याच्युतं हरिम् ।   
क्रमागतं महच्छास्त्रं ज्ञानामृतम्फलप्रदम् ॥ ६९ ॥
</details>

<details><summary>मूलम्</summary>

अथोवाच स विप्रेन्द्रः प्रणिपत्याच्युतं हरिम् ।   
क्रमागतं महच्छास्त्रं ज्ञानामृतम्फलप्रदम् ॥ ६९ ॥
</details>
  
[अस्य शास्त्रस्यारम्भकालं-प्रवर्तकपुरुषविशेष-  
आख्याविशेषाणां निरूपणम्]  
  
कृते युगे प्रवृत्ते तु कस्मिंश्चिन्मुनिसत्तमाः ।  
{{७}}

पौष्करे ब्रह्मकल्पे तु प्रत्यक्षस्थेऽप्यघोक्षजे ॥ ७० ॥  
  

<details open><summary>विश्वास-प्रस्तुतिः</summary>

कामक्रोधविनिर्मुक्ते प्रवृद्धे तु पितामहे ।  
स्थिते निष्कण्टके सम्यक्त्रैलोक्ये सचराचरे ॥ ७१ ॥
</details>

<details><summary>मूलम्</summary>

कामक्रोधविनिर्मुक्ते प्रवृद्धे तु पितामहे ।  
स्थिते निष्कण्टके सम्यक्त्रैलोक्ये सचराचरे ॥ ७१ ॥
</details>
  

<details open><summary>विश्वास-प्रस्तुतिः</summary>

सम्प्रवृद्धे तथा धर्मे अधर्मे नाशमागते ।  
नारदेन यथा पृष्टो देवः कमललोचनः ॥ ७२ ॥
</details>

<details><summary>मूलम्</summary>

सम्प्रवृद्धे तथा धर्मे अधर्मे नाशमागते ।  
नारदेन यथा पृष्टो देवः कमललोचनः ॥ ७२ ॥
</details>
  

<details open><summary>विश्वास-प्रस्तुतिः</summary>

जयार्थमपि भक्तानां हितार्थमपि चात्मनः ।  
अनुष्टुप्छन्दोबद्धेन सारात्सारतरा शुभा ॥ ७३ ॥
</details>

<details><summary>मूलम्</summary>

जयार्थमपि भक्तानां हितार्थमपि चात्मनः ।  
अनुष्टुप्छन्दोबद्धेन सारात्सारतरा शुभा ॥ ७३ ॥
</details>
  

<details open><summary>विश्वास-प्रस्तुतिः</summary>

प्रोक्ता त्रैलोक्यगुरुणा पृच्छते नारदाय तु ।  
सारभूतं समुद्धृत्य संहिताऽमृतगर्भिणी ॥ ७४ ॥
</details>

<details><summary>मूलम्</summary>

प्रोक्ता त्रैलोक्यगुरुणा पृच्छते नारदाय तु ।  
सारभूतं समुद्धृत्य संहिताऽमृतगर्भिणी ॥ ७४ ॥
</details>
  

<details open><summary>विश्वास-प्रस्तुतिः</summary>

सर्वज्ञत्वगुणेनैव कृत्स्नं ज्ञात्वा च तत्त्वतः ।  
सार्धकोटिप्रमाणं तु ज्ञातृज्ञानोपबृंहतिम् ॥ ७५ ॥
</details>

<details><summary>मूलम्</summary>

सर्वज्ञत्वगुणेनैव कृत्स्नं ज्ञात्वा च तत्त्वतः ।  
सार्धकोटिप्रमाणं तु ज्ञातृज्ञानोपबृंहतिम् ॥ ७५ ॥
</details>
  

<details open><summary>विश्वास-प्रस्तुतिः</summary>

जयाव्यं निषदं तन्त्रं ब्रह्ममूलाद्विनिस्सृतम् ।  
अमूर्ताद्गगनाद्यद्वत् निर्घातो जायते स्वयम् ॥ ७६ ॥
</details>

<details><summary>मूलम्</summary>

जयाव्यं निषदं तन्त्रं ब्रह्ममूलाद्विनिस्सृतम् ।  
अमूर्ताद्गगनाद्यद्वत् निर्घातो जायते स्वयम् ॥ ७६ ॥
</details>
  

<details open><summary>विश्वास-प्रस्तुतिः</summary>

शान्तात्संविन्मयात्तद्वच्छास्त्रं शब्दात्म चोत्थितम् ।   
अविकारमसङ्कल्पं यद्रूपं तत्परं विभोः ॥ ७७ ॥
</details>

<details><summary>मूलम्</summary>

शान्तात्संविन्मयात्तद्वच्छास्त्रं शब्दात्म चोत्थितम् ।   
अविकारमसङ्कल्पं यद्रूपं तत्परं विभोः ॥ ७७ ॥
</details>
  

<details open><summary>विश्वास-प्रस्तुतिः</summary>

यद्विकारं जगद्धातुश्शब्दब्रह्मेति तत्स्मृतम् ।  
ततःप्रभृति कालाच्च लोकेऽस्मिन्मुनिसत्तमाः ॥ ७८ ॥
</details>

<details><summary>मूलम्</summary>

यद्विकारं जगद्धातुश्शब्दब्रह्मेति तत्स्मृतम् ।  
ततःप्रभृति कालाच्च लोकेऽस्मिन्मुनिसत्तमाः ॥ ७८ ॥
</details>
  
जयेति विमलं नाम प्रणीतं विश्वकर्मणा ।  
  
  
  
## अधिकः पाठः  
  

<details open><summary>विश्वास-प्रस्तुतिः</summary>

पञ्चरात्रस्य कृत्स्नस्य वक्ता नारायणः स्वयम् ।  
इति सर्वत्र विख्यातं भगवच्छास्त्रगौरवम् ॥ १ ॥
</details>

<details><summary>मूलम्</summary>

पञ्चरात्रस्य कृत्स्नस्य वक्ता नारायणः स्वयम् ।  
इति सर्वत्र विख्यातं भगवच्छास्त्रगौरवम् ॥ १ ॥
</details>
  

<details open><summary>विश्वास-प्रस्तुतिः</summary>

सात्त्वतं पौष्करं चैव जयाख्यं तन्त्रमुत्तमम् ।  
रत्नत्रयमिति ख्यातं तद्विशेष इहोच्यते ॥ २ ॥
</details>

<details><summary>मूलम्</summary>

सात्त्वतं पौष्करं चैव जयाख्यं तन्त्रमुत्तमम् ।  
रत्नत्रयमिति ख्यातं तद्विशेष इहोच्यते ॥ २ ॥
</details>
  

<details open><summary>विश्वास-प्रस्तुतिः</summary>

सारं सात्त्वतशास्त्रस्य रहस्यं प्राज्ञसम्मतम् ।  
रत्नत्रयमिदं साक्षाद्भगवद्वक्त्रनिःसृतम् ॥ ३ ॥
</details>

<details><summary>मूलम्</summary>

सारं सात्त्वतशास्त्रस्य रहस्यं प्राज्ञसम्मतम् ।  
रत्नत्रयमिदं साक्षाद्भगवद्वक्त्रनिःसृतम् ॥ ३ ॥
</details>
  

<details open><summary>विश्वास-प्रस्तुतिः</summary>

प्रवर्तितं तथैवेदमन्यूनानधिकत्वतः ।  
अन्यान्यानि तु तन्त्राणि भगवन्मुखनिर्गतम् ॥ ४ ॥
</details>

<details><summary>मूलम्</summary>

प्रवर्तितं तथैवेदमन्यूनानधिकत्वतः ।  
अन्यान्यानि तु तन्त्राणि भगवन्मुखनिर्गतम् ॥ ४ ॥
</details>
  

<details open><summary>विश्वास-प्रस्तुतिः</summary>

सारं समुपजीव्यैव समासव्यासधारणैः ।  
व्याख्योपबृंहणन्यायाद्व्यापितानि तथा तथा ॥ ५ ॥
</details>

<details><summary>मूलम्</summary>

सारं समुपजीव्यैव समासव्यासधारणैः ।  
व्याख्योपबृंहणन्यायाद्व्यापितानि तथा तथा ॥ ५ ॥
</details>
  

<details open><summary>विश्वास-प्रस्तुतिः</summary>

व्याख्यामूलनयेनैषां गौरवं सम्प्रतिष्ठितम् ।  
तन्त्रेऽप्यष्टोत्तरशते पारमेश्वरसंहिता ॥ ६ ॥
</details>

<details><summary>मूलम्</summary>

व्याख्यामूलनयेनैषां गौरवं सम्प्रतिष्ठितम् ।  
तन्त्रेऽप्यष्टोत्तरशते पारमेश्वरसंहिता ॥ ६ ॥
</details>
  

<details open><summary>विश्वास-प्रस्तुतिः</summary>

पौष्करार्थविवृत्यर्था व्याख्यारूपाऽवतारिता ।  
सात्त्वतस्य विवृत्यर्थमीश्वरं तन्त्रमुत्तमम् ॥ ७ ॥
</details>

<details><summary>मूलम्</summary>

पौष्करार्थविवृत्यर्था व्याख्यारूपाऽवतारिता ।  
सात्त्वतस्य विवृत्यर्थमीश्वरं तन्त्रमुत्तमम् ॥ ७ ॥
</details>
  

<details open><summary>विश्वास-प्रस्तुतिः</summary>

जयाख्यस्यास्य तन्त्रस्य व्याख्यानं पाद्ममुच्यते ।  
भगवद्व्यक्तिदेशेषु स्वयंव्यक्तेषु भूतले ॥ ८ ॥
</details>

<details><summary>मूलम्</summary>

जयाख्यस्यास्य तन्त्रस्य व्याख्यानं पाद्ममुच्यते ।  
भगवद्व्यक्तिदेशेषु स्वयंव्यक्तेषु भूतले ॥ ८ ॥
</details>
  

<details open><summary>विश्वास-प्रस्तुतिः</summary>

अष्टोत्तरशते मुख्यं रत्नभूतं चतुष्टयम् ।  
श्रीरङ्गं वेङ्कटाद्रिश्च हस्तिशैलस्ततः परम् ॥ ९ ॥
</details>

<details><summary>मूलम्</summary>

अष्टोत्तरशते मुख्यं रत्नभूतं चतुष्टयम् ।  
श्रीरङ्गं वेङ्कटाद्रिश्च हस्तिशैलस्ततः परम् ॥ ९ ॥
</details>
  

<details open><summary>विश्वास-प्रस्तुतिः</summary>

ततो नारायणादिश्च दिव्यस्थानचतुष्टयम् ।  
वेङ्कटाद्रिं विनाऽन्येषु देवदेवस्य धामसु ॥ १० ॥
</details>

<details><summary>मूलम्</summary>

ततो नारायणादिश्च दिव्यस्थानचतुष्टयम् ।  
वेङ्कटाद्रिं विनाऽन्येषु देवदेवस्य धामसु ॥ १० ॥
</details>
  

<details open><summary>विश्वास-प्रस्तुतिः</summary>

रत्नेषु त्रिषु रत्नानि त्रीणि तन्त्राण्युपासते ।  
मूलव्याख्यानरूपत्वादुपजीव्यं परस्परम् ॥ ११ ॥
</details>

<details><summary>मूलम्</summary>

रत्नेषु त्रिषु रत्नानि त्रीणि तन्त्राण्युपासते ।  
मूलव्याख्यानरूपत्वादुपजीव्यं परस्परम् ॥ ११ ॥
</details>
  

<details open><summary>विश्वास-प्रस्तुतिः</summary>

तन्त्रत्रयमिदं विद्यादेकशास्त्रं तथा बुधः ।  
सात्त्वतं यदुशैलेन्द्रे श्रीरङ्गे पौष्करं तथा ॥ १२ ॥
</details>

<details><summary>मूलम्</summary>

तन्त्रत्रयमिदं विद्यादेकशास्त्रं तथा बुधः ।  
सात्त्वतं यदुशैलेन्द्रे श्रीरङ्गे पौष्करं तथा ॥ १२ ॥
</details>
  

<details open><summary>विश्वास-प्रस्तुतिः</summary>

हस्तिशैले जयाख्यं च साम्राज्यमधितिष्ठति ।  
पाद्मतन्त्रं हस्तिशैले श्रीरङ्गे पारमेश्वरम् ॥ १३ ॥
</details>

<details><summary>मूलम्</summary>

हस्तिशैले जयाख्यं च साम्राज्यमधितिष्ठति ।  
पाद्मतन्त्रं हस्तिशैले श्रीरङ्गे पारमेश्वरम् ॥ १३ ॥
</details>
  
{{९}}


<details open><summary>विश्वास-प्रस्तुतिः</summary>

ईश्वरं यादवाद्रौ च कार्यकारि प्रचार्यते ।  
श्रीरङ्गाद्यादवाद्रेश्च हस्तिशैलो विशिष्यते ॥ १४ ॥
</details>

<details><summary>मूलम्</summary>

ईश्वरं यादवाद्रौ च कार्यकारि प्रचार्यते ।  
श्रीरङ्गाद्यादवाद्रेश्च हस्तिशैलो विशिष्यते ॥ १४ ॥
</details>
  

<details open><summary>विश्वास-प्रस्तुतिः</summary>

पद्मरागाच्च वैडूर्याद्यथा वज्रं महागुणम् ।  
पुरा कृतयुगे ब्रह्मा साक्षात्कृत्य रमापतिम् ॥ १५ ॥
</details>

<details><summary>मूलम्</summary>

पद्मरागाच्च वैडूर्याद्यथा वज्रं महागुणम् ।  
पुरा कृतयुगे ब्रह्मा साक्षात्कृत्य रमापतिम् ॥ १५ ॥
</details>
  

<details open><summary>विश्वास-प्रस्तुतिः</summary>

स्वयं समर्चयित्वाऽथ तदर्चाक्रममुत्तमम् ।  
शिष्येभ्यो महनीयेभ्य उपदिश्य कृपावशात् ॥ १६ ॥
</details>

<details><summary>मूलम्</summary>

स्वयं समर्चयित्वाऽथ तदर्चाक्रममुत्तमम् ।  
शिष्येभ्यो महनीयेभ्य उपदिश्य कृपावशात् ॥ १६ ॥
</details>
  

<details open><summary>विश्वास-प्रस्तुतिः</summary>

तैरेवाराधनं काले कारयत्यब्जसम्भवः ।  
इत्येवं नारदाच्छ्रुत्वा पुनरेवाहमब्रुवम् ॥ १७ ॥
</details>

<details><summary>मूलम्</summary>

तैरेवाराधनं काले कारयत्यब्जसम्भवः ।  
इत्येवं नारदाच्छ्रुत्वा पुनरेवाहमब्रुवम् ॥ १७ ॥
</details>
  

<details open><summary>विश्वास-प्रस्तुतिः</summary>

भगवन् कमलाकान्तः कथं साक्षात्कृतः कदा ।  
तदेतद्ब्रूहि मे स्वामिन् हस्त्यन्द्रेश्चापि वैभवम् ॥ १८ ॥
</details>

<details><summary>मूलम्</summary>

भगवन् कमलाकान्तः कथं साक्षात्कृतः कदा ।  
तदेतद्ब्रूहि मे स्वामिन् हस्त्यन्द्रेश्चापि वैभवम् ॥ १८ ॥
</details>
  

<details open><summary>विश्वास-प्रस्तुतिः</summary>

इति पृष्टो मया प्राह नारदो भगवान् ऋषिः ।  
साधु पृष्टोऽस्म्यहं वत्स श्लाघनीयोऽसि मे मतः ॥ १९ ॥
</details>

<details><summary>मूलम्</summary>

इति पृष्टो मया प्राह नारदो भगवान् ऋषिः ।  
साधु पृष्टोऽस्म्यहं वत्स श्लाघनीयोऽसि मे मतः ॥ १९ ॥
</details>
  

<details open><summary>विश्वास-प्रस्तुतिः</summary>

यदद्य करिशैलस्य वक्ष्यामि तव वैभवम् ।  
पुरा मयोपसन्नेन भगवान् भूतभावनः ॥ २० ॥
</details>

<details><summary>मूलम्</summary>

यदद्य करिशैलस्य वक्ष्यामि तव वैभवम् ।  
पुरा मयोपसन्नेन भगवान् भूतभावनः ॥ २० ॥
</details>
  

<details open><summary>विश्वास-प्रस्तुतिः</summary>

जगत्स्रष्टा सुराधीशोऽनुयुक्तश्चतुराननः ।  
हस्तिशैलस्य माहात्म्यं वरदस्य कृपारसम् ॥ २१ ॥
</details>

<details><summary>मूलम्</summary>

जगत्स्रष्टा सुराधीशोऽनुयुक्तश्चतुराननः ।  
हस्तिशैलस्य माहात्म्यं वरदस्य कृपारसम् ॥ २१ ॥
</details>
  

<details open><summary>विश्वास-प्रस्तुतिः</summary>

सत्यव्रतस्य क्षेत्रस्य वैभवं चान्ववर्णयत् ।  
तत्तेऽहं सम्प्रवक्ष्यामि सङ्ग्रहेणैव सारवत् ॥ २२ ॥
</details>

<details><summary>मूलम्</summary>

सत्यव्रतस्य क्षेत्रस्य वैभवं चान्ववर्णयत् ।  
तत्तेऽहं सम्प्रवक्ष्यामि सङ्ग्रहेणैव सारवत् ॥ २२ ॥
</details>
  

<details open><summary>विश्वास-प्रस्तुतिः</summary>

सावधानः शृणु प्रीत्या गुह्यं सारमिदं यतः ।  
भगवन्नाभिपाथोजाज्जातो धाताऽब्जसम्भवः ॥ २३ ॥
</details>

<details><summary>मूलम्</summary>

सावधानः शृणु प्रीत्या गुह्यं सारमिदं यतः ।  
भगवन्नाभिपाथोजाज्जातो धाताऽब्जसम्भवः ॥ २३ ॥
</details>
  

<details open><summary>विश्वास-प्रस्तुतिः</summary>

सृष्ट्वा चराचरं विश्वं गर्वं परमुपाययौ ।  
आभिजात्यं सदाचारो विद्या चेति मदत्रयम् ॥ २४ ॥
</details>

<details><summary>मूलम्</summary>

सृष्ट्वा चराचरं विश्वं गर्वं परमुपाययौ ।  
आभिजात्यं सदाचारो विद्या चेति मदत्रयम् ॥ २४ ॥
</details>
  

<details open><summary>विश्वास-प्रस्तुतिः</summary>

सर्वानेवाभिभवति किमु सर्वाधिके पदे ।  
ततोऽसौ मत्तचित्तः सन् देवदेवं रमापतिम् ॥ २५ ॥
</details>

<details><summary>मूलम्</summary>

सर्वानेवाभिभवति किमु सर्वाधिके पदे ।  
ततोऽसौ मत्तचित्तः सन् देवदेवं रमापतिम् ॥ २५ ॥
</details>
  

<details open><summary>विश्वास-प्रस्तुतिः</summary>

साक्षाच्चिकीर्षुर्योगेन परं यत्नमुपागमत् ।  
देवदेवस्वरूपादिसाक्षात्कारविरोधिना ॥ २६ ॥
</details>

<details><summary>मूलम्</summary>

साक्षाच्चिकीर्षुर्योगेन परं यत्नमुपागमत् ।  
देवदेवस्वरूपादिसाक्षात्कारविरोधिना ॥ २६ ॥
</details>
  

<details open><summary>विश्वास-प्रस्तुतिः</summary>

अप्रमेयेन महता दुष्कृतेनैष वारितः ।  
पुनः पुनः प्रयत्नेऽपि सुमहत्यप्यनुष्ठिते ॥ २७ ॥
</details>

<details><summary>मूलम्</summary>

अप्रमेयेन महता दुष्कृतेनैष वारितः ।  
पुनः पुनः प्रयत्नेऽपि सुमहत्यप्यनुष्ठिते ॥ २७ ॥
</details>
  

<details open><summary>विश्वास-प्रस्तुतिः</summary>

न स सिद्धिमनुप्रापत् समाधेः प्रत्यहन्यत ।  
अथ चिन्तापरो दीनश्चिन्तयित्वा मुहुर्मुहुः ॥ २८ ॥
</details>

<details><summary>मूलम्</summary>

न स सिद्धिमनुप्रापत् समाधेः प्रत्यहन्यत ।  
अथ चिन्तापरो दीनश्चिन्तयित्वा मुहुर्मुहुः ॥ २८ ॥
</details>
  
{{१०}}


<details open><summary>विश्वास-प्रस्तुतिः</summary>

वृथैवाचरितं कष्टमियता मन्दबुद्धिना ।  
देवावाससमारोहावारोहाभिख्यकेलितः ॥ २९ ॥
</details>

<details><summary>मूलम्</summary>

वृथैवाचरितं कष्टमियता मन्दबुद्धिना ।  
देवावाससमारोहावारोहाभिख्यकेलितः ॥ २९ ॥
</details>
  

<details open><summary>विश्वास-प्रस्तुतिः</summary>

निर्मोचनार्थमेकोऽपि क्षणो हन्त न यापितः ।  
अथालम्ब्य धृतिं धीमान् भूलोकं प्रत्यपद्यत ॥ ३० ॥
</details>

<details><summary>मूलम्</summary>

निर्मोचनार्थमेकोऽपि क्षणो हन्त न यापितः ।  
अथालम्ब्य धृतिं धीमान् भूलोकं प्रत्यपद्यत ॥ ३० ॥
</details>
  

<details open><summary>विश्वास-प्रस्तुतिः</summary>

गङ्गामध्ये महद्घोरं तपस्तप्तुमुपाक्रमत् ।  
अङ्गुष्टाग्रपदात्तिष्टन्निरुद्धश्वासचेष्टितः ॥ ३१ ॥
</details>

<details><summary>मूलम्</summary>

गङ्गामध्ये महद्घोरं तपस्तप्तुमुपाक्रमत् ।  
अङ्गुष्टाग्रपदात्तिष्टन्निरुद्धश्वासचेष्टितः ॥ ३१ ॥
</details>
  

<details open><summary>विश्वास-प्रस्तुतिः</summary>

ऊर्ध्वबाहुर्निराहारस्तपस्तेपे सुदारुणम् ।  
कापेयचपलं चित्तं न स्वास्थ्यं प्राप तस्य यत् ॥ ३२ ॥
</details>

<details><summary>मूलम्</summary>

ऊर्ध्वबाहुर्निराहारस्तपस्तेपे सुदारुणम् ।  
कापेयचपलं चित्तं न स्वास्थ्यं प्राप तस्य यत् ॥ ३२ ॥
</details>
  

<details open><summary>विश्वास-प्रस्तुतिः</summary>

क्षणमात्रमपि श्रीशं न ध्यातुं प्राभवत्ततः ।  
अथ दीने कृशे धातर्याकाशादशरीरिणी ॥ ३३ ॥
</details>

<details><summary>मूलम्</summary>

क्षणमात्रमपि श्रीशं न ध्यातुं प्राभवत्ततः ।  
अथ दीने कृशे धातर्याकाशादशरीरिणी ॥ ३३ ॥
</details>
  

<details open><summary>विश्वास-प्रस्तुतिः</summary>

वाणी प्रादुरभूत्पुण्या बोधयामास पद्मजम् ।  
अधिकारमहानन्दरसमग्रस्य ते मनः ॥ ३४ ॥
</details>

<details><summary>मूलम्</summary>

वाणी प्रादुरभूत्पुण्या बोधयामास पद्मजम् ।  
अधिकारमहानन्दरसमग्रस्य ते मनः ॥ ३४ ॥
</details>
  

<details open><summary>विश्वास-प्रस्तुतिः</summary>

सहस्रेणाश्वमेधानां विना शुद्धिं न गच्छति ।  
अशुद्धस्येह मनसः स्वास्थ्यं सम्पाद्यतां कथम् ॥ ३५ ॥
</details>

<details><summary>मूलम्</summary>

सहस्रेणाश्वमेधानां विना शुद्धिं न गच्छति ।  
अशुद्धस्येह मनसः स्वास्थ्यं सम्पाद्यतां कथम् ॥ ३५ ॥
</details>
  

<details open><summary>विश्वास-प्रस्तुतिः</summary>

अस्वस्थे मनसि ध्यानं साधु निष्पद्यतां कथम् ।  
कर्तव्यगौरवात्कालविलम्बाच्च बिभेषि चेत् ॥ ३६ ॥
</details>

<details><summary>मूलम्</summary>

अस्वस्थे मनसि ध्यानं साधु निष्पद्यतां कथम् ।  
कर्तव्यगौरवात्कालविलम्बाच्च बिभेषि चेत् ॥ ३६ ॥
</details>
  

<details open><summary>विश्वास-प्रस्तुतिः</summary>

उपायं सुकरं वक्ष्ये यथावदवधारय ।  
गङ्गाया दक्षिणे भागे योजनानां शतद्वये ॥ ३७ ॥
</details>

<details><summary>मूलम्</summary>

उपायं सुकरं वक्ष्ये यथावदवधारय ।  
गङ्गाया दक्षिणे भागे योजनानां शतद्वये ॥ ३७ ॥
</details>
  

<details open><summary>विश्वास-प्रस्तुतिः</summary>

पञ्चयोजनविस्तारं पञ्चयोजनमायतम् ।  
तीरान्तं पूर्ववाराशेः सर्वैः सुमहितं गुणैः ॥ ३८ ॥
</details>

<details><summary>मूलम्</summary>

पञ्चयोजनविस्तारं पञ्चयोजनमायतम् ।  
तीरान्तं पूर्ववाराशेः सर्वैः सुमहितं गुणैः ॥ ३८ ॥
</details>
  

<details open><summary>विश्वास-प्रस्तुतिः</summary>

सिद्धिक्षेत्रं महापुण्यं श्रीशस्याभिमतं परम् ।  
सत्यव्रतमिति ख्यातं यथार्थाख्यावभासकम् ॥ ३९ ॥
</details>

<details><summary>मूलम्</summary>

सिद्धिक्षेत्रं महापुण्यं श्रीशस्याभिमतं परम् ।  
सत्यव्रतमिति ख्यातं यथार्थाख्यावभासकम् ॥ ३९ ॥
</details>
  

<details open><summary>विश्वास-प्रस्तुतिः</summary>

एकस्तत्र कृतो धर्मो वर्धते हि सहस्रधा ।  
तत्र त्वमश्वमेधेन यजेरेकेन चेद्धरिम् ॥ ४० ॥
</details>

<details><summary>मूलम्</summary>

एकस्तत्र कृतो धर्मो वर्धते हि सहस्रधा ।  
तत्र त्वमश्वमेधेन यजेरेकेन चेद्धरिम् ॥ ४० ॥
</details>
  

<details open><summary>विश्वास-प्रस्तुतिः</summary>

सहस्रस्याश्वमेधानां फलं प्राप्स्यसि निश्चितम् ।  
तत्र शर्वतरे कल्पे दिग्गजा विष्णुमव्ययम् ॥ ४१ ॥
</details>

<details><summary>मूलम्</summary>

सहस्रस्याश्वमेधानां फलं प्राप्स्यसि निश्चितम् ।  
तत्र शर्वतरे कल्पे दिग्गजा विष्णुमव्ययम् ॥ ४१ ॥
</details>
  

<details open><summary>विश्वास-प्रस्तुतिः</summary>

कस्यचिद्गिरिवर्यस्य शिखरे पर्यपूजयन् ।  
तेषामाविरभूद्देवः करुणावरुणालयः ॥ ४२ ॥
</details>

<details><summary>मूलम्</summary>

कस्यचिद्गिरिवर्यस्य शिखरे पर्यपूजयन् ।  
तेषामाविरभूद्देवः करुणावरुणालयः ॥ ४२ ॥
</details>
  

<details open><summary>विश्वास-प्रस्तुतिः</summary>

कमलाकामुकः कान्तविग्रहः कञ्जलोचनः ।  
ततः प्रभृति शैलेन्द्रो ययौ करिगिरिप्रथाम् ॥ ४३ ॥
</details>

<details><summary>मूलम्</summary>

कमलाकामुकः कान्तविग्रहः कञ्जलोचनः ।  
ततः प्रभृति शैलेन्द्रो ययौ करिगिरिप्रथाम् ॥ ४३ ॥
</details>
  
{{११}}


<details open><summary>विश्वास-प्रस्तुतिः</summary>

तमेव वेदिकां कृत्वा वाजिमेधेन तं यज ।  
लक्ष्मीवल्लभकारुण्यवीक्षावैभवतो महान् ॥ ४४ ॥
</details>

<details><summary>मूलम्</summary>

तमेव वेदिकां कृत्वा वाजिमेधेन तं यज ।  
लक्ष्मीवल्लभकारुण्यवीक्षावैभवतो महान् ॥ ४४ ॥
</details>
  

<details open><summary>विश्वास-प्रस्तुतिः</summary>

धन्यः कृतार्थो विमलो भविष्यसि न संशयः ।  
इति वाणीं समाकर्ण्य विरिञ्चो हृष्टमानसः ॥ ४५ ॥
</details>

<details><summary>मूलम्</summary>

धन्यः कृतार्थो विमलो भविष्यसि न संशयः ।  
इति वाणीं समाकर्ण्य विरिञ्चो हृष्टमानसः ॥ ४५ ॥
</details>
  

<details open><summary>विश्वास-प्रस्तुतिः</summary>

क्षेत्रं सत्यव्रतं पुण्यं त्वरितं समुपागमत् ।  
त्वष्ट्रा हस्तिगिरेः शृङ्गं टङ्कैः सन्तक्ष्य शोभनाम् ॥ ४६ ॥
</details>

<details><summary>मूलम्</summary>

क्षेत्रं सत्यव्रतं पुण्यं त्वरितं समुपागमत् ।  
त्वष्ट्रा हस्तिगिरेः शृङ्गं टङ्कैः सन्तक्ष्य शोभनाम् ॥ ४६ ॥
</details>
  

<details open><summary>विश्वास-प्रस्तुतिः</summary>

यागार्हां यजमानोऽयं यागवेदीमकल्पयत् ।  
यथाशास्त्रं च लक्ष्मीशं सर्वकारणकारणम् ॥ ४७ ॥
</details>

<details><summary>मूलम्</summary>

यागार्हां यजमानोऽयं यागवेदीमकल्पयत् ।  
यथाशास्त्रं च लक्ष्मीशं सर्वकारणकारणम् ॥ ४७ ॥
</details>
  

<details open><summary>विश्वास-प्रस्तुतिः</summary>

ईजेऽजो वाजिमेधेन यागानामुत्तमेन सः ।  
तत्र सर्वेषु मन्त्रेषु तत्तद्दैवतनामभिः ॥ ४८ ॥
</details>

<details><summary>मूलम्</summary>

ईजेऽजो वाजिमेधेन यागानामुत्तमेन सः ।  
तत्र सर्वेषु मन्त्रेषु तत्तद्दैवतनामभिः ॥ ४८ ॥
</details>
  

<details open><summary>विश्वास-प्रस्तुतिः</summary>

पठ्यमानेषु धाताऽयं देवदेवं रमापतिम् ।  
हृदये समनुध्यायंस्तस्मै सर्वं हविर्हुतम् ॥ ४९ ॥
</details>

<details><summary>मूलम्</summary>

पठ्यमानेषु धाताऽयं देवदेवं रमापतिम् ।  
हृदये समनुध्यायंस्तस्मै सर्वं हविर्हुतम् ॥ ४९ ॥
</details>
  

<details open><summary>विश्वास-प्रस्तुतिः</summary>

भक्त्या समर्पयन्नेतदलमेकोऽपि वेदितुम् ।  
सर्वमेव हविर्देवः पुण्डरीकेक्षणो हरिः ॥ ५० ॥
</details>

<details><summary>मूलम्</summary>

भक्त्या समर्पयन्नेतदलमेकोऽपि वेदितुम् ।  
सर्वमेव हविर्देवः पुण्डरीकेक्षणो हरिः ॥ ५० ॥
</details>
  

<details open><summary>विश्वास-प्रस्तुतिः</summary>

स्वयमेव समादाय समास्वादयदादरात् ।   
स्वान् स्वान् भागान्परीकॢप्तान्कालेष्वनधिगच्छताम् ॥ ५१ ॥
</details>

<details><summary>मूलम्</summary>

स्वयमेव समादाय समास्वादयदादरात् ।   
स्वान् स्वान् भागान्परीकॢप्तान्कालेष्वनधिगच्छताम् ॥ ५१ ॥
</details>
  

<details open><summary>विश्वास-प्रस्तुतिः</summary>

उन्मुखानां वञ्चितानां देवानां क्षुभितं मनः ।  
ब्रह्माणमथ ते सर्वे समागत्यान्वयुञ्जत ॥ ५२ ॥
</details>

<details><summary>मूलम्</summary>

उन्मुखानां वञ्चितानां देवानां क्षुभितं मनः ।  
ब्रह्माणमथ ते सर्वे समागत्यान्वयुञ्जत ॥ ५२ ॥
</details>
  

<details open><summary>विश्वास-प्रस्तुतिः</summary>

किमिदं वर्तते मोहः क्षोभिता वञ्चिरा? वयम् ।  
ब्रह्मा तु स्मयमानस्तान् सान्त्वपूर्वमबोधयत् ॥ ५३ ॥
</details>

<details><summary>मूलम्</summary>

किमिदं वर्तते मोहः क्षोभिता वञ्चिरा? वयम् ।  
ब्रह्मा तु स्मयमानस्तान् सान्त्वपूर्वमबोधयत् ॥ ५३ ॥
</details>
  

<details open><summary>विश्वास-प्रस्तुतिः</summary>

देवा मया पुरा सृष्टाः स्रष्टाऽहं भवतां पिता ।  
किमेतद्यत्पिता पुत्रानुपास्तां विनयादिति ॥ ५४ ॥
</details>

<details><summary>मूलम्</summary>

देवा मया पुरा सृष्टाः स्रष्टाऽहं भवतां पिता ।  
किमेतद्यत्पिता पुत्रानुपास्तां विनयादिति ॥ ५४ ॥
</details>
  

<details open><summary>विश्वास-प्रस्तुतिः</summary>

संसारमार्गनिष्णातैस्तत्तत्फलमभीप्सुभिः ।  
यूयमाराधनीया हि तदर्थमधिकारिताः ॥ ५५ ॥
</details>

<details><summary>मूलम्</summary>

संसारमार्गनिष्णातैस्तत्तत्फलमभीप्सुभिः ।  
यूयमाराधनीया हि तदर्थमधिकारिताः ॥ ५५ ॥
</details>
  

<details open><summary>विश्वास-प्रस्तुतिः</summary>

सर्वान्तरात्मा सर्वेशो मम चापि पिता हरिः ।  
कमलावल्लभो देवस्तमेवोद्दिश्य हूयते ॥ ५६ ॥
</details>

<details><summary>मूलम्</summary>

सर्वान्तरात्मा सर्वेशो मम चापि पिता हरिः ।  
कमलावल्लभो देवस्तमेवोद्दिश्य हूयते ॥ ५६ ॥
</details>
  

<details open><summary>विश्वास-प्रस्तुतिः</summary>

इह सर्वं हविर्यज्ञे नाममात्रं तु मन्त्रगम् ।  
भवतां तत्तदर्थस्तु भगवान् कमलापतिः ॥ ५७ ॥
</details>

<details><summary>मूलम्</summary>

इह सर्वं हविर्यज्ञे नाममात्रं तु मन्त्रगम् ।  
भवतां तत्तदर्थस्तु भगवान् कमलापतिः ॥ ५७ ॥
</details>
  

<details open><summary>विश्वास-प्रस्तुतिः</summary>

इयं मद्यज्ञसारस्य धोरणी सारमाधुरी ।  
परमैकान्तिनां नॄणामप्येषैव निबोधत ॥ ५८ ॥
</details>

<details><summary>मूलम्</summary>

इयं मद्यज्ञसारस्य धोरणी सारमाधुरी ।  
परमैकान्तिनां नॄणामप्येषैव निबोधत ॥ ५८ ॥
</details>
  
{{१२}}


<details open><summary>विश्वास-प्रस्तुतिः</summary>

इति सम्बोधिता देवा गतक्षोभाः प्रजापतिम् ।  
सारार्थावगमात्तुष्टाः साधु साध्वित्यपूजयन् ॥ ५९ ॥
</details>

<details><summary>मूलम्</summary>

इति सम्बोधिता देवा गतक्षोभाः प्रजापतिम् ।  
सारार्थावगमात्तुष्टाः साधु साध्वित्यपूजयन् ॥ ५९ ॥
</details>
  

<details open><summary>विश्वास-प्रस्तुतिः</summary>

श्रेयसां किल कार्याणां प्रत्यूहानां शतं शतम् ।  
तथा तत्र महायज्ञे विघ्नानां शतमुत्थितम् ॥ ६० ॥
</details>

<details><summary>मूलम्</summary>

श्रेयसां किल कार्याणां प्रत्यूहानां शतं शतम् ।  
तथा तत्र महायज्ञे विघ्नानां शतमुत्थितम् ॥ ६० ॥
</details>
  

<details open><summary>विश्वास-प्रस्तुतिः</summary>

देवदेवो रमानाथः कृपया परया मुदा ।  
सर्वान्प्रशमयामास प्रत्यूहान् समुपस्थितान् ॥ ६१ ॥
</details>

<details><summary>मूलम्</summary>

देवदेवो रमानाथः कृपया परया मुदा ।  
सर्वान्प्रशमयामास प्रत्यूहान् समुपस्थितान् ॥ ६१ ॥
</details>
  

<details open><summary>विश्वास-प्रस्तुतिः</summary>

अथ काले बहुगुणे वपाहोमोचिते तदा ।  
आविरासन्निमित्तानि मनोहारीणि सर्वशः ॥ ६२ ॥
</details>

<details><summary>मूलम्</summary>

अथ काले बहुगुणे वपाहोमोचिते तदा ।  
आविरासन्निमित्तानि मनोहारीणि सर्वशः ॥ ६२ ॥
</details>
  

<details open><summary>विश्वास-प्रस्तुतिः</summary>

मेषमासे सिते पक्षे चतुर्दशतमे तिथौ ।  
शोभने हस्तनक्षत्रे रविवारेण संयुते ॥ ६३ ॥
</details>

<details><summary>मूलम्</summary>

मेषमासे सिते पक्षे चतुर्दशतमे तिथौ ।  
शोभने हस्तनक्षत्रे रविवारेण संयुते ॥ ६३ ॥
</details>
  

<details open><summary>विश्वास-प्रस्तुतिः</summary>

प्रातः सवनकालीने वपाहोमे समापिते ।  
तां वपामधरे हृह्णन्नग्नेराविरभूद्धरिः ॥ ६४ ॥
</details>

<details><summary>मूलम्</summary>

प्रातः सवनकालीने वपाहोमे समापिते ।  
तां वपामधरे हृह्णन्नग्नेराविरभूद्धरिः ॥ ६४ ॥
</details>
  

<details open><summary>विश्वास-प्रस्तुतिः</summary>

सूर्यकोटिप्रतीकाशे तप्तकार्तस्वरोज्वले ।  
विमाने पुण्यकोट्याख्ये श्रीभूमिसहितः प्रभुः ॥ ६५ ॥
</details>

<details><summary>मूलम्</summary>

सूर्यकोटिप्रतीकाशे तप्तकार्तस्वरोज्वले ।  
विमाने पुण्यकोट्याख्ये श्रीभूमिसहितः प्रभुः ॥ ६५ ॥
</details>
  

<details open><summary>विश्वास-प्रस्तुतिः</summary>

पश्चिमाभिमुखो दीप्तकिरीटमकुटोज्ज्वलः ।  
ऊर्ध्वपुण्ड्रोल्लसत्फालपट्टो राजीवलोचनः ॥ ६६ ॥
</details>

<details><summary>मूलम्</summary>

पश्चिमाभिमुखो दीप्तकिरीटमकुटोज्ज्वलः ।  
ऊर्ध्वपुण्ड्रोल्लसत्फालपट्टो राजीवलोचनः ॥ ६६ ॥
</details>
  

<details open><summary>विश्वास-प्रस्तुतिः</summary>

तिलप्रसूनसौभाग्यनासाकल्पलतान्वितः ।  
प्रवालखण्डसुषमामोषदक्षाधरोष्ठवान् ॥ ६७ ॥
</details>

<details><summary>मूलम्</summary>

तिलप्रसूनसौभाग्यनासाकल्पलतान्वितः ।  
प्रवालखण्डसुषमामोषदक्षाधरोष्ठवान् ॥ ६७ ॥
</details>
  

<details open><summary>विश्वास-प्रस्तुतिः</summary>

कम्बुगम्भीरकण्ठान्तर्लम्बिकौस्तुभविभ्रमः ।  
श्रीवत्सवक्षा हारश्रीशोभमानभुजान्तरः ॥ ६८ ॥
</details>

<details><summary>मूलम्</summary>

कम्बुगम्भीरकण्ठान्तर्लम्बिकौस्तुभविभ्रमः ।  
श्रीवत्सवक्षा हारश्रीशोभमानभुजान्तरः ॥ ६८ ॥
</details>
  

<details open><summary>विश्वास-प्रस्तुतिः</summary>

पञ्चायुधोल्लसद्बाहुचतुष्टयमनोहरः ।  
सपद्मेन करेणोच्चैर्वहन्नभयमुद्रिकाम् ॥ ६९ ॥
</details>

<details><summary>मूलम्</summary>

पञ्चायुधोल्लसद्बाहुचतुष्टयमनोहरः ।  
सपद्मेन करेणोच्चैर्वहन्नभयमुद्रिकाम् ॥ ६९ ॥
</details>
  

<details open><summary>विश्वास-प्रस्तुतिः</summary>

गदां चापं च वामेन पाणिना परिभूषयन् ।  
कटिबन्धे धरिन्दिव्यं नन्दकं खड्गमुत्तमम् ॥ ७० ॥
</details>

<details><summary>मूलम्</summary>

गदां चापं च वामेन पाणिना परिभूषयन् ।  
कटिबन्धे धरिन्दिव्यं नन्दकं खड्गमुत्तमम् ॥ ७० ॥
</details>
  

<details open><summary>विश्वास-प्रस्तुतिः</summary>

पीताम्बरलसन्नाभिगह्वरोज्वलविह्वलः (ग्रहः ?) ।  
कामारामीयकदलीकेलीचोरोरुभास्वरः ॥ ७१ ॥
</details>

<details><summary>मूलम्</summary>

पीताम्बरलसन्नाभिगह्वरोज्वलविह्वलः (ग्रहः ?) ।  
कामारामीयकदलीकेलीचोरोरुभास्वरः ॥ ७१ ॥
</details>
  

<details open><summary>विश्वास-प्रस्तुतिः</summary>

मुकुराकारजानूत्थलावण्यप्रसराद्भुतः ।  
कलाचिकारुचिस्पर्धिजङ्घाद्वितयसुन्दरः ॥ ७२ ॥
</details>

<details><summary>मूलम्</summary>

मुकुराकारजानूत्थलावण्यप्रसराद्भुतः ।  
कलाचिकारुचिस्पर्धिजङ्घाद्वितयसुन्दरः ॥ ७२ ॥
</details>
  

<details open><summary>विश्वास-प्रस्तुतिः</summary>

पद्मसौभाग्यसर्वस्वहारिपादमनोहरः ।  
करुणारसपूर्णाभ्यामीक्षणाभ्यां चतुर्मुखम् ॥ ७३ ॥
</details>

<details><summary>मूलम्</summary>

पद्मसौभाग्यसर्वस्वहारिपादमनोहरः ।  
करुणारसपूर्णाभ्यामीक्षणाभ्यां चतुर्मुखम् ॥ ७३ ॥
</details>
  
{{१३}}


<details open><summary>विश्वास-प्रस्तुतिः</summary>

आदरादनुगृह्णानः स्मिताञ्चदधरान्तिकः ।  
एवं स्वयमुदात्तेन रूपयौवनशोभिना ॥ ७४ ॥
</details>

<details><summary>मूलम्</summary>

आदरादनुगृह्णानः स्मिताञ्चदधरान्तिकः ।  
एवं स्वयमुदात्तेन रूपयौवनशोभिना ॥ ७४ ॥
</details>
  

<details open><summary>विश्वास-प्रस्तुतिः</summary>

विग्रहेणोदितं देवं रमाकान्तं जगत्पतिम् ।  
आसेव्य सर्वे संहृष्टाः कृतार्थनयनोदयाः ॥ ७५ ॥
</details>

<details><summary>मूलम्</summary>

विग्रहेणोदितं देवं रमाकान्तं जगत्पतिम् ।  
आसेव्य सर्वे संहृष्टाः कृतार्थनयनोदयाः ॥ ७५ ॥
</details>
  

<details open><summary>विश्वास-प्रस्तुतिः</summary>

अहो भाग्यमहो भाग्यमित्युच्चैरुदघोषयन् ।  
चतुर्मुखोऽपि नयनैरष्टाभिर्देवमच्युतम् ॥ ७६ ॥
</details>

<details><summary>मूलम्</summary>

अहो भाग्यमहो भाग्यमित्युच्चैरुदघोषयन् ।  
चतुर्मुखोऽपि नयनैरष्टाभिर्देवमच्युतम् ॥ ७६ ॥
</details>
  

<details open><summary>विश्वास-प्रस्तुतिः</summary>

प्रणतार्तिहरं नाथं वरदं समसेवत ।  
सहर्षसम्प्रभो नानाचेष्टास्तास्ताः स्वयं चरन् ॥ ७७ ॥
</details>

<details><summary>मूलम्</summary>

प्रणतार्तिहरं नाथं वरदं समसेवत ।  
सहर्षसम्प्रभो नानाचेष्टास्तास्ताः स्वयं चरन् ॥ ७७ ॥
</details>
  

<details open><summary>विश्वास-प्रस्तुतिः</summary>

क्रमेण शान्तसंरम्भो देवो नाभिप्रचोदितः ।  
वत्स सत्यव्रतक्षेत्रमाहात्म्यं पश्य पद्मज ॥ ७८ ॥
</details>

<details><summary>मूलम्</summary>

क्रमेण शान्तसंरम्भो देवो नाभिप्रचोदितः ।  
वत्स सत्यव्रतक्षेत्रमाहात्म्यं पश्य पद्मज ॥ ७८ ॥
</details>
  

<details open><summary>विश्वास-प्रस्तुतिः</summary>

एकेन हयमेधेन सहस्रस्य फलं त्वया ।  
काङ्क्षितं तेन चित्तस्य शुद्धिस्तेन च चेतसः ॥ ७९ ॥
</details>

<details><summary>मूलम्</summary>

एकेन हयमेधेन सहस्रस्य फलं त्वया ।  
काङ्क्षितं तेन चित्तस्य शुद्धिस्तेन च चेतसः ॥ ७९ ॥
</details>
  

<details open><summary>विश्वास-प्रस्तुतिः</summary>

स्थैर्यं तेन च निष्पत्तिर्ध्यानस्येतीप्सितं त्वया ।  
अन्ते प्रतीक्षितं यत्ते फलं पर्वक्रमात्किल ॥ ८० ॥
</details>

<details><summary>मूलम्</summary>

स्थैर्यं तेन च निष्पत्तिर्ध्यानस्येतीप्सितं त्वया ।  
अन्ते प्रतीक्षितं यत्ते फलं पर्वक्रमात्किल ॥ ८० ॥
</details>
  

<details open><summary>विश्वास-प्रस्तुतिः</summary>

प्रथमे पर्वणि प्राप्तं सुखेनैव प्रजापते ।  
प्रसन्नोऽस्मि तवानेन हयमेधेन सुव्रत ॥ ८१ ॥
</details>

<details><summary>मूलम्</summary>

प्रथमे पर्वणि प्राप्तं सुखेनैव प्रजापते ।  
प्रसन्नोऽस्मि तवानेन हयमेधेन सुव्रत ॥ ८१ ॥
</details>
  

<details open><summary>विश्वास-प्रस्तुतिः</summary>

वपारसोऽयं मधुरो मम हृद्यो मनोऽहरत् ।  
पारमैकान्तिसौरभ्यसारामृतमनोहरा ॥ ८२ ॥
</details>

<details><summary>मूलम्</summary>

वपारसोऽयं मधुरो मम हृद्यो मनोऽहरत् ।  
पारमैकान्तिसौरभ्यसारामृतमनोहरा ॥ ८२ ॥
</details>
  

<details open><summary>विश्वास-प्रस्तुतिः</summary>

वपेयं सर्वभक्ष्येभ्यो मम प्रीतिकरी सदा ।  
वरं वरय तस्मात्त्वं यथाऽभिमतमात्मनः ॥ ८३ ॥
</details>

<details><summary>मूलम्</summary>

वपेयं सर्वभक्ष्येभ्यो मम प्रीतिकरी सदा ।  
वरं वरय तस्मात्त्वं यथाऽभिमतमात्मनः ॥ ८३ ॥
</details>
  

<details open><summary>विश्वास-प्रस्तुतिः</summary>

सर्वं सम्पत्स्यते पुंसां मयि दृष्टिपथं गते ।  
इति देवेन सन्दिष्टः प्रहृष्टः परमार्थवित् ॥ ८४ ॥
</details>

<details><summary>मूलम्</summary>

सर्वं सम्पत्स्यते पुंसां मयि दृष्टिपथं गते ।  
इति देवेन सन्दिष्टः प्रहृष्टः परमार्थवित् ॥ ८४ ॥
</details>
  

<details open><summary>विश्वास-प्रस्तुतिः</summary>

ब्रह्मा प्रणम्य बहुशः स्तुत्वा च प्रार्थयद्विभुम् ।  
वैकुण्ठे तु यथा लोके यथैव क्षीरसागरे ॥ ८५ ॥
</details>

<details><summary>मूलम्</summary>

ब्रह्मा प्रणम्य बहुशः स्तुत्वा च प्रार्थयद्विभुम् ।  
वैकुण्ठे तु यथा लोके यथैव क्षीरसागरे ॥ ८५ ॥
</details>
  

<details open><summary>विश्वास-प्रस्तुतिः</summary>

तथा सत्यव्रतक्षेत्रे निवासस्ते भवेदिह ।  
हस्तिशैलस्य शिखरे सर्वलोकनमस्कृते ॥ ८६ ॥
</details>

<details><summary>मूलम्</summary>

तथा सत्यव्रतक्षेत्रे निवासस्ते भवेदिह ।  
हस्तिशैलस्य शिखरे सर्वलोकनमस्कृते ॥ ८६ ॥
</details>
  

<details open><summary>विश्वास-प्रस्तुतिः</summary>

पुण्यकोटिविमानेऽस्मिन् पश्यन्तु त्वां नरास्सदा ।  
इति सम्प्रार्थितो देवो भगवान् भक्तवत्सलः ॥ ८७ ॥
</details>

<details><summary>मूलम्</summary>

पुण्यकोटिविमानेऽस्मिन् पश्यन्तु त्वां नरास्सदा ।  
इति सम्प्रार्थितो देवो भगवान् भक्तवत्सलः ॥ ८७ ॥
</details>
  

<details open><summary>विश्वास-प्रस्तुतिः</summary>

हिताय सर्वलोकानां तथाऽस्त्वित्यन्वमोदत ।  
तस्मिन् कृतयुगे ब्रह्मा देवदेवमधोक्षजम् ॥ ८८ ॥
</details>

<details><summary>मूलम्</summary>

हिताय सर्वलोकानां तथाऽस्त्वित्यन्वमोदत ।  
तस्मिन् कृतयुगे ब्रह्मा देवदेवमधोक्षजम् ॥ ८८ ॥
</details>
  
{{१४}}


<details open><summary>विश्वास-प्रस्तुतिः</summary>

स्वयं तेनैव रूपेण समाराधयदच्युतम् ।  
महाशान्तगजेन्द्रोऽथ त्रेतायां हरिमार्चयत् ॥ ८९ ॥
</details>

<details><summary>मूलम्</summary>

स्वयं तेनैव रूपेण समाराधयदच्युतम् ।  
महाशान्तगजेन्द्रोऽथ त्रेतायां हरिमार्चयत् ॥ ८९ ॥
</details>
  

<details open><summary>विश्वास-प्रस्तुतिः</summary>

स्वकराग्रोद्धृतैः पद्मैरथ ग्राहेण पीडितः ।  
शरणागतिमाधाय वरदेन विमोचितः ॥ ९० ॥
</details>

<details><summary>मूलम्</summary>

स्वकराग्रोद्धृतैः पद्मैरथ ग्राहेण पीडितः ।  
शरणागतिमाधाय वरदेन विमोचितः ॥ ९० ॥
</details>
  

<details open><summary>विश्वास-प्रस्तुतिः</summary>

हरिणा धाम निन्ये स्वं वाहनेन गरुत्मता ।  
अथ द्वापरसञ्ज्ञे तु युगे देवगुरुः स्वयम् ॥ ९१ ॥
</details>

<details><summary>मूलम्</summary>

हरिणा धाम निन्ये स्वं वाहनेन गरुत्मता ।  
अथ द्वापरसञ्ज्ञे तु युगे देवगुरुः स्वयम् ॥ ९१ ॥
</details>
  

<details open><summary>विश्वास-प्रस्तुतिः</summary>

आराध्य वरदं देवं स्वाभीष्टां सिद्धिमाप्नुत ।  
ततः कलियुगस्यादौ ब्रह्माणं वरदोऽब्रवीत् ॥ ९२ ॥
</details>

<details><summary>मूलम्</summary>

आराध्य वरदं देवं स्वाभीष्टां सिद्धिमाप्नुत ।  
ततः कलियुगस्यादौ ब्रह्माणं वरदोऽब्रवीत् ॥ ९२ ॥
</details>
  

<details open><summary>विश्वास-प्रस्तुतिः</summary>

परामृशन् जगत्सर्वं प्रहृष्टेनान्तरात्मना ।  
कालोऽयं कलिरायातः सर्वे स्वार्थपरा जनाः ॥ ९३ ॥
</details>

<details><summary>मूलम्</summary>

परामृशन् जगत्सर्वं प्रहृष्टेनान्तरात्मना ।  
कालोऽयं कलिरायातः सर्वे स्वार्थपरा जनाः ॥ ९३ ॥
</details>
  

<details open><summary>विश्वास-प्रस्तुतिः</summary>

न कोऽपि तत्त्वतो भक्तो द्रक्ष्यते कालविप्लवात् ।  
अयुते वा परार्धे वा यदि कोऽपि च तादृशः ॥ ९४ ॥
</details>

<details><summary>मूलम्</summary>

न कोऽपि तत्त्वतो भक्तो द्रक्ष्यते कालविप्लवात् ।  
अयुते वा परार्धे वा यदि कोऽपि च तादृशः ॥ ९४ ॥
</details>
  

<details open><summary>विश्वास-प्रस्तुतिः</summary>

सम्भाव्यते गुणोत्कृष्टं न तं लोकोऽनुमंस्यते ।  
दोषानारोपयेत्कश्चिन्मत्सरात्तस्य मूर्द्धनि ॥ ९५ ॥
</details>

<details><summary>मूलम्</summary>

सम्भाव्यते गुणोत्कृष्टं न तं लोकोऽनुमंस्यते ।  
दोषानारोपयेत्कश्चिन्मत्सरात्तस्य मूर्द्धनि ॥ ९५ ॥
</details>
  

<details open><summary>विश्वास-प्रस्तुतिः</summary>

तं तथैवेति सर्वेऽन्ये धोषयिष्यन्ति सर्वशः ।  
अन्ते तस्यापि नैराश्याच्च्युतिरेव मनोगतेः ॥ ९६ ॥
</details>

<details><summary>मूलम्</summary>

तं तथैवेति सर्वेऽन्ये धोषयिष्यन्ति सर्वशः ।  
अन्ते तस्यापि नैराश्याच्च्युतिरेव मनोगतेः ॥ ९६ ॥
</details>
  

<details open><summary>विश्वास-प्रस्तुतिः</summary>

भविष्यति तथा नाम कालोऽयं कलिरूर्जितः ।  
अतो न रोचते वत्स हस्तिशैलस्य मूर्धनि ॥ ९७ ॥
</details>

<details><summary>मूलम्</summary>

भविष्यति तथा नाम कालोऽयं कलिरूर्जितः ।  
अतो न रोचते वत्स हस्तिशैलस्य मूर्धनि ॥ ९७ ॥
</details>
  

<details open><summary>विश्वास-प्रस्तुतिः</summary>

दिव्येनानेन रूपेण वस्तुं काले कलाविह ।  
प्रतिज्ञातं च कल्पान्तमवस्थानमिहैव मे ॥ ९८ ॥
</details>

<details><summary>मूलम्</summary>

दिव्येनानेन रूपेण वस्तुं काले कलाविह ।  
प्रतिज्ञातं च कल्पान्तमवस्थानमिहैव मे ॥ ९८ ॥
</details>
  

<details open><summary>विश्वास-प्रस्तुतिः</summary>

अतोऽत्र क्रियतामेवमहं त्वामनुमानयेत् ।  
वरदोऽहं विधे भक्तजनानां करुणाकरः ॥ ९९ ॥
</details>

<details><summary>मूलम्</summary>

अतोऽत्र क्रियतामेवमहं त्वामनुमानयेत् ।  
वरदोऽहं विधे भक्तजनानां करुणाकरः ॥ ९९ ॥
</details>
  

<details open><summary>विश्वास-प्रस्तुतिः</summary>

अतः स्थलमिदं पुण्यं त्यागमण्टपमुच्यताम् ।  
योगमण्टपसञ्ज्ञातु श्रीरङ्गस्य मया कृता ॥ १०० ॥
</details>

<details><summary>मूलम्</summary>

अतः स्थलमिदं पुण्यं त्यागमण्टपमुच्यताम् ।  
योगमण्टपसञ्ज्ञातु श्रीरङ्गस्य मया कृता ॥ १०० ॥
</details>
  

<details open><summary>विश्वास-प्रस्तुतिः</summary>

पुष्पमण्टपमित्याख्या वेङ्कटादेर्विराजताम् ।  
अन्यद्यदुगिरिस्थानं विद्यामण्टपमुच्यताम् ॥ १०१ ॥
</details>

<details><summary>मूलम्</summary>

पुष्पमण्टपमित्याख्या वेङ्कटादेर्विराजताम् ।  
अन्यद्यदुगिरिस्थानं विद्यामण्टपमुच्यताम् ॥ १०१ ॥
</details>
  

<details open><summary>विश्वास-प्रस्तुतिः</summary>

सर्वोत्तममिदं पुण्यं क्षेत्रं स्थानं च शोभनम् ।  
मम प्रीतिकरं दिव्यं मुक्तिक्षेत्रेषु चोत्तमम् ॥ १०२ ॥
</details>

<details><summary>मूलम्</summary>

सर्वोत्तममिदं पुण्यं क्षेत्रं स्थानं च शोभनम् ।  
मम प्रीतिकरं दिव्यं मुक्तिक्षेत्रेषु चोत्तमम् ॥ १०२ ॥
</details>
  

<details open><summary>विश्वास-प्रस्तुतिः</summary>

नैतस्य सदृशं किञ्चित् क्षेत्रं वा तीर्थमेव वा ।  
अतो मदाज्ञया ब्रह्मन् आलयोऽत्र विधीयताम् ॥ १०३ ॥
</details>

<details><summary>मूलम्</summary>

नैतस्य सदृशं किञ्चित् क्षेत्रं वा तीर्थमेव वा ।  
अतो मदाज्ञया ब्रह्मन् आलयोऽत्र विधीयताम् ॥ १०३ ॥
</details>
  
{{१५}}


<details open><summary>विश्वास-प्रस्तुतिः</summary>

सर्वमन्त्रस्वरूपत्वात् सर्वेभ्योऽभ्यधिको भुवि ।  
संस्थानस्यालयस्यास्य स्वरूपं परमार्थतः ॥ १०४ ॥
</details>

<details><summary>मूलम्</summary>

सर्वमन्त्रस्वरूपत्वात् सर्वेभ्योऽभ्यधिको भुवि ।  
संस्थानस्यालयस्यास्य स्वरूपं परमार्थतः ॥ १०४ ॥
</details>
  

<details open><summary>विश्वास-प्रस्तुतिः</summary>

न वेत्तुं प्रभवेदन्यो मदीक्षावीक्षितान्नरात् ।  
कालिकालोचितां रीतिमाश्रित्य मनसा मया ॥ १०५ ॥
</details>

<details><summary>मूलम्</summary>

न वेत्तुं प्रभवेदन्यो मदीक्षावीक्षितान्नरात् ।  
कालिकालोचितां रीतिमाश्रित्य मनसा मया ॥ १०५ ॥
</details>
  

<details open><summary>विश्वास-प्रस्तुतिः</summary>

पाञ्चरात्राह्वयं तन्त्रं यथावदवतारितम् ।  
तदुक्तेन प्रकारेण मूलकर्मोत्सवाश्रयाः ॥ १०६ ॥
</details>

<details><summary>मूलम्</summary>

पाञ्चरात्राह्वयं तन्त्रं यथावदवतारितम् ।  
तदुक्तेन प्रकारेण मूलकर्मोत्सवाश्रयाः ॥ १०६ ॥
</details>
  

<details open><summary>विश्वास-प्रस्तुतिः</summary>

तिस्रो मूर्तिः प्रतिष्ठाप्य पूजनं प्रतिपादय ।  
बल्यर्चा च विधानेन सादरं परिकल्प्यताम् ॥ १०७ ॥
</details>

<details><summary>मूलम्</summary>

तिस्रो मूर्तिः प्रतिष्ठाप्य पूजनं प्रतिपादय ।  
बल्यर्चा च विधानेन सादरं परिकल्प्यताम् ॥ १०७ ॥
</details>
  

<details open><summary>विश्वास-प्रस्तुतिः</summary>

रत्नेषु त्रिष्वपि श्रेष्ठं जयाख्यं तन्त्रमुच्यते ।  
तदुक्तेन विधानेन प्रतिष्ठादि प्रवर्त्यताम् ॥ १०८ ॥
</details>

<details><summary>मूलम्</summary>

रत्नेषु त्रिष्वपि श्रेष्ठं जयाख्यं तन्त्रमुच्यते ।  
तदुक्तेन विधानेन प्रतिष्ठादि प्रवर्त्यताम् ॥ १०८ ॥
</details>
  

<details open><summary>विश्वास-प्रस्तुतिः</summary>

काण्वीं शाखामधीयानावौपगायनकौशिकौ ।   
प्रपत्तिशास्त्रनिष्णातौ स्वनिष्ठानिष्ठितावुभौ ॥ १०९ ॥
</details>

<details><summary>मूलम्</summary>

काण्वीं शाखामधीयानावौपगायनकौशिकौ ।   
प्रपत्तिशास्त्रनिष्णातौ स्वनिष्ठानिष्ठितावुभौ ॥ १०९ ॥
</details>
  

<details open><summary>विश्वास-प्रस्तुतिः</summary>

जयाख्यतन्त्रमार्गेण दीक्षयित्वाऽब्जमण्डले ।  
आचार्यके चाभिषिच्य ताभ्यां पूजां प्रकल्पय ॥ ११० ॥
</details>

<details><summary>मूलम्</summary>

जयाख्यतन्त्रमार्गेण दीक्षयित्वाऽब्जमण्डले ।  
आचार्यके चाभिषिच्य ताभ्यां पूजां प्रकल्पय ॥ ११० ॥
</details>
  

<details open><summary>विश्वास-प्रस्तुतिः</summary>

तद्गोत्रसम्भवा एव कल्पान्तं पूजयन्तु माम् ।   
जयाख्येनाथ पाद्मेन तन्त्रेण सहितेन वै ॥ १११ ॥
</details>

<details><summary>मूलम्</summary>

तद्गोत्रसम्भवा एव कल्पान्तं पूजयन्तु माम् ।   
जयाख्येनाथ पाद्मेन तन्त्रेण सहितेन वै ॥ १११ ॥
</details>
    

<details open><summary>विश्वास-प्रस्तुतिः</summary>

मूलव्याख्यानरूपाभ्यां समर्चयतु मां सदा ।   
न तन्त्रसङ्करो दोषस्तन्त्रयोरनयोरिह ॥ ११२ ॥
</details>

<details><summary>मूलम्</summary>

मूलव्याख्यानरूपाभ्यां समर्चयतु मां सदा ।   
न तन्त्रसङ्करो दोषस्तन्त्रयोरनयोरिह ॥ ११२ ॥
</details>
  

<details open><summary>विश्वास-प्रस्तुतिः</summary>

आचार्यके तथाऽर्त्विज्ये पूजने वा ममाब्जज ।  
तावेतौ गोत्रिणौ मुख्यौ मम प्रीतिकरौ मतौ ॥ ११३ ॥
</details>

<details><summary>मूलम्</summary>

आचार्यके तथाऽर्त्विज्ये पूजने वा ममाब्जज ।  
तावेतौ गोत्रिणौ मुख्यौ मम प्रीतिकरौ मतौ ॥ ११३ ॥
</details>
  

<details open><summary>विश्वास-प्रस्तुतिः</summary>

परिचर्यासु तत्तासु योग्यान्निर्णीय चेतसा ।  
दीक्षयित्वा च ते तत्र नियुज्यन्तां यथाविधि ॥ ११४ ॥
</details>

<details><summary>मूलम्</summary>

परिचर्यासु तत्तासु योग्यान्निर्णीय चेतसा ।  
दीक्षयित्वा च ते तत्र नियुज्यन्तां यथाविधि ॥ ११४ ॥
</details>
  

<details open><summary>विश्वास-प्रस्तुतिः</summary>

अत्राधिकारे उभयोस्तयोरेव कुलीनयोः ।  
शाण्डिल्यश्च भरद्वाजो मुनिर्मौञ्जायनस्तथा ॥ ११५ ॥
</details>

<details><summary>मूलम्</summary>

अत्राधिकारे उभयोस्तयोरेव कुलीनयोः ।  
शाण्डिल्यश्च भरद्वाजो मुनिर्मौञ्जायनस्तथा ॥ ११५ ॥
</details>
  

<details open><summary>विश्वास-प्रस्तुतिः</summary>

इमौ च पञ्चगोत्रस्था मुख्याः काण्वीमुपाश्रिताः ।  
श्रीप्राञ्चरात्रतन्त्रीये सर्वेऽस्मिन् मम कर्मणि ॥ ११६ ॥
</details>

<details><summary>मूलम्</summary>

इमौ च पञ्चगोत्रस्था मुख्याः काण्वीमुपाश्रिताः ।  
श्रीप्राञ्चरात्रतन्त्रीये सर्वेऽस्मिन् मम कर्मणि ॥ ११६ ॥
</details>
  

<details open><summary>विश्वास-प्रस्तुतिः</summary>

इह ताभ्यां चिरं वत्स तोषितोऽस्मि तपोबलात् ।  
तयोरयं वरः प्रीत्या प्रादायि प्रार्थितो मया ॥ ११७ ॥
</details>

<details><summary>मूलम्</summary>

इह ताभ्यां चिरं वत्स तोषितोऽस्मि तपोबलात् ।  
तयोरयं वरः प्रीत्या प्रादायि प्रार्थितो मया ॥ ११७ ॥
</details>
  

<details open><summary>विश्वास-प्रस्तुतिः</summary>

मन्त्रैः कातीयसूत्रेण निर्दिष्टैर्वैदिकैः सह ।  
भगवच्छास्त्रसंसिद्धैर्दिव्यैर्मन्त्रैर्विमिश्रितैः ॥ ११८ ॥
</details>

<details><summary>मूलम्</summary>

मन्त्रैः कातीयसूत्रेण निर्दिष्टैर्वैदिकैः सह ।  
भगवच्छास्त्रसंसिद्धैर्दिव्यैर्मन्त्रैर्विमिश्रितैः ॥ ११८ ॥
</details>
  
{{१६}}


<details open><summary>विश्वास-प्रस्तुतिः</summary>

गर्भाधानादिकाः सर्वे संस्कारा नित्यकर्म च ।  
नैमित्तिकं च श्राद्धादि कर्तव्यं तैरतन्द्रितैः ॥ ११९ ॥
</details>

<details><summary>मूलम्</summary>

गर्भाधानादिकाः सर्वे संस्कारा नित्यकर्म च ।  
नैमित्तिकं च श्राद्धादि कर्तव्यं तैरतन्द्रितैः ॥ ११९ ॥
</details>
  

<details open><summary>विश्वास-प्रस्तुतिः</summary>

आचारेणैवामुनैवाहं भवामि प्रीतिमानसः ।  
शर्करासहितेनैव क्षीरेण कमलासन ॥ १२० ॥
</details>

<details><summary>मूलम्</summary>

आचारेणैवामुनैवाहं भवामि प्रीतिमानसः ।  
शर्करासहितेनैव क्षीरेण कमलासन ॥ १२० ॥
</details>
  

<details open><summary>विश्वास-प्रस्तुतिः</summary>

प्रत्यब्दं चैत्रमासे तु स्वेन रूपेण मां विभुम् ।  
पूर्णिमायामिहागत्य त्वं मामाराधयानघ ॥ १२१ ॥
</details>

<details><summary>मूलम्</summary>

प्रत्यब्दं चैत्रमासे तु स्वेन रूपेण मां विभुम् ।  
पूर्णिमायामिहागत्य त्वं मामाराधयानघ ॥ १२१ ॥
</details>
  

<details open><summary>विश्वास-प्रस्तुतिः</summary>

प्रत्यहं रात्रिकाले तु शेषः फणभृतां वरः ।  
अप्राकृतेन रूपेण मां समाराधयिष्यति ॥ १२२ ॥
</details>

<details><summary>मूलम्</summary>

प्रत्यहं रात्रिकाले तु शेषः फणभृतां वरः ।  
अप्राकृतेन रूपेण मां समाराधयिष्यति ॥ १२२ ॥
</details>
  

<details open><summary>विश्वास-प्रस्तुतिः</summary>

इति देवेन सन्दिष्टः परतन्त्रमना विधिः ।  
तथिव तत्स्वयं प्रीत्या निरवर्तयदादरात् ॥ १२३ ॥
</details>

<details><summary>मूलम्</summary>

इति देवेन सन्दिष्टः परतन्त्रमना विधिः ।  
तथिव तत्स्वयं प्रीत्या निरवर्तयदादरात् ॥ १२३ ॥
</details>
  

<details open><summary>विश्वास-प्रस्तुतिः</summary>

देवावतारसमये विमानमतुलप्रभम् ।  
सर्वदेवमयं दिव्यमग्निमध्यात् समुत्थितम् ॥ १२४ ॥
</details>

<details><summary>मूलम्</summary>

देवावतारसमये विमानमतुलप्रभम् ।  
सर्वदेवमयं दिव्यमग्निमध्यात् समुत्थितम् ॥ १२४ ॥
</details>
  

<details open><summary>विश्वास-प्रस्तुतिः</summary>

तथैव देवदेवस्य वरदस्य निदेशतः ।  
भूतले वास्तुविधिना प्रतिष्ठामध्यगम्यत ॥ १२५ ॥
</details>

<details><summary>मूलम्</summary>

तथैव देवदेवस्य वरदस्य निदेशतः ।  
भूतले वास्तुविधिना प्रतिष्ठामध्यगम्यत ॥ १२५ ॥
</details>
  

<details open><summary>विश्वास-प्रस्तुतिः</summary>

दिव्यालयस्य निर्माणप्रकारो विश्वकर्मणे ।  
देवादेशाद्विरिञ्चेन स्फुटमेवात्यदिश्यत ॥ १२६ ॥
</details>

<details><summary>मूलम्</summary>

दिव्यालयस्य निर्माणप्रकारो विश्वकर्मणे ।  
देवादेशाद्विरिञ्चेन स्फुटमेवात्यदिश्यत ॥ १२६ ॥
</details>
  

<details open><summary>विश्वास-प्रस्तुतिः</summary>

स तस्याज्ञां वहन्मूर्ध्ना तदादिष्टेन वर्त्मना ।  
आलयं निर्ममे दिव्यं तेनैव प्रत्यवेक्षितः ॥ १२७ ॥
</details>

<details><summary>मूलम्</summary>

स तस्याज्ञां वहन्मूर्ध्ना तदादिष्टेन वर्त्मना ।  
आलयं निर्ममे दिव्यं तेनैव प्रत्यवेक्षितः ॥ १२७ ॥
</details>
  

<details open><summary>विश्वास-प्रस्तुतिः</summary>

मूलमन्त्रत्रयात्मत्वाद्देवदेवस्य सन्निधौ ।  
प्रणवेन समं पूर्वं सोपानत्रयमास तत् ॥ १२८ ॥
</details>

<details><summary>मूलम्</summary>

मूलमन्त्रत्रयात्मत्वाद्देवदेवस्य सन्निधौ ।  
प्रणवेन समं पूर्वं सोपानत्रयमास तत् ॥ १२८ ॥
</details>
  

<details open><summary>विश्वास-प्रस्तुतिः</summary>

षडक्षरस्य मन्त्रस्य स्मारणाय रमापतेः ।  
अर्धमण्डमभागे षट् सोपानानि चकार सः ॥ १२९ ॥
</details>

<details><summary>मूलम्</summary>

षडक्षरस्य मन्त्रस्य स्मारणाय रमापतेः ।  
अर्धमण्डमभागे षट् सोपानानि चकार सः ॥ १२९ ॥
</details>
  

<details open><summary>विश्वास-प्रस्तुतिः</summary>

चतुर्विंशतितत्त्वात्मा चतुर्विंशतिसङ्ख्यका ।   
गायत्रीसम्मिता पश्चात् सोपानावलिराबभौ ॥ १३० ॥
</details>

<details><summary>मूलम्</summary>

चतुर्विंशतितत्त्वात्मा चतुर्विंशतिसङ्ख्यका ।   
गायत्रीसम्मिता पश्चात् सोपानावलिराबभौ ॥ १३० ॥
</details>
  

<details open><summary>विश्वास-प्रस्तुतिः</summary>

अथ द्वयाख्यं परमं मन्त्रराजमनुस्मरन् ।  
सोपानयोर्द्वयं दीप्रं निर्ममे निर्ममान्तरः ॥ १३१ ॥
</details>

<details><summary>मूलम्</summary>

अथ द्वयाख्यं परमं मन्त्रराजमनुस्मरन् ।  
सोपानयोर्द्वयं दीप्रं निर्ममे निर्ममान्तरः ॥ १३१ ॥
</details>
  

<details open><summary>विश्वास-प्रस्तुतिः</summary>

प्रणतार्तिहृतो मन्त्रे दिव्ये देवस्य तोषणे ।  
दशवर्णा इति व्यक्तीकुर्वन् दश तताऽकरोत् ॥ १३२ ॥
</details>

<details><summary>मूलम्</summary>

प्रणतार्तिहृतो मन्त्रे दिव्ये देवस्य तोषणे ।  
दशवर्णा इति व्यक्तीकुर्वन् दश तताऽकरोत् ॥ १३२ ॥
</details>
  

<details open><summary>विश्वास-प्रस्तुतिः</summary>

बहुनाऽत्र किमुक्तेन देवदेवालयो महान् ।  
उक्तानां भगवच्छास्त्रे लक्ष्मणां लक्ष्यतां ययौ ॥ १३३ ॥
</details>

<details><summary>मूलम्</summary>

बहुनाऽत्र किमुक्तेन देवदेवालयो महान् ।  
उक्तानां भगवच्छास्त्रे लक्ष्मणां लक्ष्यतां ययौ ॥ १३३ ॥
</details>
  
{{१७}}


<details open><summary>विश्वास-प्रस्तुतिः</summary>

करीशः कमलाकान्तः काले कमलसम्भवम् ।  
स्वच्छन्दः सन्दिशंस्तेन स्वमालयमकारयत् ॥ १३४ ॥
</details>

<details><summary>मूलम्</summary>

करीशः कमलाकान्तः काले कमलसम्भवम् ।  
स्वच्छन्दः सन्दिशंस्तेन स्वमालयमकारयत् ॥ १३४ ॥
</details>
  

<details open><summary>विश्वास-प्रस्तुतिः</summary>

अथ देवेन निर्दिष्टे काले कमलसम्भवः ।   
जयाख्यतन्त्रमार्गेण प्रतिष्ठाविधिमादिशत् ॥ १३५ ॥
</details>

<details><summary>मूलम्</summary>

अथ देवेन निर्दिष्टे काले कमलसम्भवः ।   
जयाख्यतन्त्रमार्गेण प्रतिष्ठाविधिमादिशत् ॥ १३५ ॥
</details>
  

<details open><summary>विश्वास-प्रस्तुतिः</summary>

दारुणा मूलबेरं तु कर्मार्चां रजतेन वै ।  
औत्सवं चैव ताम्रेणाकारयद्विश्वकर्मणा ॥ १३६ ॥
</details>

<details><summary>मूलम्</summary>

दारुणा मूलबेरं तु कर्मार्चां रजतेन वै ।  
औत्सवं चैव ताम्रेणाकारयद्विश्वकर्मणा ॥ १३६ ॥
</details>
  

<details open><summary>विश्वास-प्रस्तुतिः</summary>

तथैव चाथ बल्यर्चां विधिनाऽकारयद्विधिः ।  
औपगायनमाचार्यं कौशिकं च तपस्विनम् ॥ १३७ ॥
</details>

<details><summary>मूलम्</summary>

तथैव चाथ बल्यर्चां विधिनाऽकारयद्विधिः ।  
औपगायनमाचार्यं कौशिकं च तपस्विनम् ॥ १३७ ॥
</details>
  

<details open><summary>विश्वास-प्रस्तुतिः</summary>

तत्पुत्रांश्च महाभागान् द्वौ द्वौ देवसुतोपमौ ।  
दीक्षयित्वा यथान्यायं चक्रवारिजमण्डले ॥ १३८ ॥
</details>

<details><summary>मूलम्</summary>

तत्पुत्रांश्च महाभागान् द्वौ द्वौ देवसुतोपमौ ।  
दीक्षयित्वा यथान्यायं चक्रवारिजमण्डले ॥ १३८ ॥
</details>
  

<details open><summary>विश्वास-प्रस्तुतिः</summary>

तैः प्रतिष्ठान्तिकं सर्वं कर्षणाद्यमकारयत् ।  
वैशाखे श्रवणर्क्षे तु सङ्कल्प्यावभृशं पुरा ॥ १३९ ॥
</details>

<details><summary>मूलम्</summary>

तैः प्रतिष्ठान्तिकं सर्वं कर्षणाद्यमकारयत् ।  
वैशाखे श्रवणर्क्षे तु सङ्कल्प्यावभृशं पुरा ॥ १३९ ॥
</details>
  
नवमेऽह्नि ध्वजारोहं विधिनाऽकारयद्विध