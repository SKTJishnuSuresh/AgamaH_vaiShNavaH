+++
title = "रहस्येषु"
+++

Source: [TW](https://www.prapatti.com/slokas/english/andavan_ashramam_taniyan.pdf)


श्रीः
श्रीमते रामानुजाय नमः॥
श्रीमते निगमान्तमहादेशिकाय नमः॥

 श्रीमद्रहस्यत्रयसार पॆरिय तनियन्गऴ्  
(आण्डवन् आश्रमम् तनियन्गऴ्)  


श्रीमद्-वेदान्त-रामानुज-यति-कृपया - रङ्गिणि न्यस्तभारं  
तत्-सम्प्राप्तागमान्त-द्वितयम् अनुगणं
शिष्टतापूर्णम् अग्र्यम् ।  
श्रेष्ठ-श्री-रङ्ग-रामानुज-मुनि-करुणा - लब्ध-मोक्षाश्रमं तं  
सत्त्व-स्थं श्री-वराहं यति-वरम् अनघं देशिकं संश्रयामि ॥ १ ॥


वेदान्त-लक्ष्मण-मुनीन्द्र-कृपात्त-बोधम्  
तत्-पाद-युग्म--सरसी-रुह--भृङ्ग-राजम् ।
त्रय्य्-अन्त-युग्म-कृत-भूरि-परिश्रमं तं
श्री-रङ्ग-लक्ष्मण-मुनिं शरणं प्रपद्ये ॥ २ ॥

श्रीमच्-छ्री-वास-योगीश्वर-मुनि-करुणा--लब्ध-वेदान्त-युग्मं  
श्रीमद्-वेदान्त-रामानुज-गुरु-पदयोर्  अर्पित स्वात्म-भारम् ।  
श्रीमच्-छ्रुत्य्-अन्त-रामानुज-यति-नृपतेः प्राप्त-मोक्षाश्रमं तं  
श्री-मच्-छ्री-वास-रामानुज-मुनिम् अपरं संश्रये ज्ञान-वार्-धिम् ॥ ३ ॥

श्रीमद्-वेदान्त-रामानुज-मुनि-करुणा-लब्ध-वेदान्त-युग्मं  
श्री-मच्-छ्री-वास-योगीश्वर-गुरु-पदयोर् अर्पित-स्वात्म-भारम् ।  
श्रीमच्-छ्री-रङ्ग-नाथाह्वय-मुनि-कृपया
प्राप्त-मोक्षाश्रमं तं  
श्रीमद्-वेदान्त-रामानुज-मुनिम् अपरं संश्रये देशिकेन्द्रम् ॥ ४ ॥

श्रीमद्-वेद-वतंस-लक्ष्मण-मुनेः प्राप्तागमान्त-द्वयं  
तेन श्री-रघु-पुङ्गवाङ्घ्रि-युगले न्यस्तात्म-रक्षा-भरम् ।  
श्रीमच्-छ्री-निधि-योगि-वर्य-करुणा--लब्धाब्ज-चक्राङ्कनं  
वन्दे शान्ति-विरक्ति-पूर्णम् अनघं श्री-रङ्ग-नाथं गुरुम् ॥ ५ ॥

श्रीमद्-वेदान्त-रामानुज-यति-नृपतेर् लब्ध-वेदान्त-युग्मं  
श्रीमद्-देवाधि-नेतुश् चरण-सरसि-जे तेन दत्तात्म-भारम् ।  
श्रीमच्-छ्री-वास-योगीश्वर-महित-महा-संप्रदायैक-निष्ठं  
वन्दे श्री-वास-योगीश्वर-गुरुम् अनघं वत्सलं भव्य-शीलम् ॥ ६ ॥

श्रीमच्-छ्री-वास योगीश्वर-पद-विनतं लब्ध-वेदान्त-युग्मं  
श्री-पादू-सेवि-रामानुज-मुनि-तिलकात् तत्-पद-न्यस्त-भारम् ।  
श्रीमच्-छ्री-वास-रामावर-ज-मुनि-मणेर् लब्ध--मोक्षाश्रमं तं  
श्रीमद्-वेदान्त-रामानुज-यति-नृपतिं संश्रये ज्ञान-वार्-धिम् ॥ ७ ॥

श्रीमच्-छ्री-वास-योगि-प्रवर-स-करुणापाङ्ग-सङ्गाद् अभङ्गात्  
वेदान्त-द्वन्द्व-विद्या-मधु-रस-लहरी-चञ्चरीकायमाणः ।  
तेनाचार्येण रङ्ग-प्रभु-चरण-युगे
दत्त-रक्षा-भर-श्रीः  
श्रीमच्-छ्री-वास-रामावर-ज--मुनि-मणिस् सन्ततं श्रेयसे स्यात् ॥ ८ ॥

श्रीमन्-नाथ-मुनीन्द्र-यामुन-मुनि--श्री-संयमीन्द्रात्मनः  
श्री-श्री-वास-मुनीन्द्र-देशिक-मणेः प्राप्तागमान्त-द्वयम् ।  
श्री-रङ्गेश-पदे तद्-अर्पित-भरं
श्री-पादुका-सेवक--  
श्री-रामानुज-योगिनं गुरु-वरं वन्दे दया-सागरम् ॥ ९ ॥

श्री-रङ्गेश-पदे समर्पित-भरं श्रुत्य्-अन्त-रामानुज-  
श्री-योगीन्द्र-गुरूत्तमेन यमिनश् श्रुत्य्-अन्त-विद्यात्मनः ।  
प्राप्त-श्रुत्य्-अवतंस-युग्म-हृदयं श्री-वास-रामानुजात्  
श्री-श्री-वास-मुनीन्द्र-देशिक-मणिं श्रेयो-निधिं संश्रये ॥ १० ॥

श्रीमद्-गोपाल-सूरेर् निरवधि-करुणावाप्त-सत्-संप्रदायं  
श्रीमद्-वेदान्त-रामानुज-यति-नृपतिस् सर्वतः **स्थापयित्वा** ।  
यस्मिन् सत्-संप्रदायं स-कलम् **उपदिशन्न्** अंशतो **ऽनुप्रविष्टः**  
श्रीमच्-छ्री-वास-रामानुज-मुनिम् अनघं तं **भजे** देशिकेन्द्रम् ॥ ११ ॥

गोपाल-देशिक-पदाब्ज-मधु-व्रतस्य  
प्रज्ञा-विरक्ति-करुणा-मुख-सद्-गुणाब्धेः ।  
वेदान्त-लक्ष्मण-मुनेः श्रित-भाग-धेयं  
पादारविन्द-युगलं शरणं प्रपद्ये ॥ १२ ॥

श्री-कृष्ण-देशिक-पदाम्बुज-भृङ्ग-राजं  
वेदान्त-लक्ष्मण-मुनीन्द्र-कृपात्त-बोधम् ।  
त्रय्यन्त-देशिक-यतीन्द्र-शठारि-मूर्तिं  
गोपाल-देशिक-शिखा-मणिम् आश्रयामः ॥ १३ ॥

श्री-रङ्ग-नाथ-गुरु-पाद-सरो-ज--हंसं  
वेदान्त-देशिक-पदाम्बुज-भृङ्ग-राजम् ।  
श्रीमद्-यतीन्द्र-शठ-कोप-दया-वलम्बं  
वेदान्त-लक्ष्मण-मुनिं शरणं प्रपद्ये ॥ १४ ॥

कल्याणावहम् अस्माकं कारुण्य-कलशाम्बु-धेः ।  
प्रपद्ये रङ्गनाथस्य  
पद-पङ्क-ज-तल्लजम् ॥ १५ ॥

श्री-वीर-राघव-गुरोस् तनयं ततश् च  
शारीरकादि समधीत्य समस्त-शास्त्रम् ।  
विद्योतमानम् अनवद्य-गुणैक-तानं  
श्री-रङ्ग-नाथ-गुरु-वर्यम् अहं प्रपद्ये ॥ १६ ॥

श्री-वेङ्कटेश-गुरुणा करुणाकरेण  
श्रीशे समर्पित-भरं श्रित-पारिजातम् ।  
श्री-रङ्ग-नाथ-गुरु-वीक्षण-लब्ध-बोधं  
श्री-वीर-राघव-गुरुं शरणं प्रपद्ये ॥ १७ ॥

वत्स-वंश-पयोधीन्दोः  
कल्याण-गुण-वारिधेः ।  
श्रीमतो वेङ्कटेशस्य  
चरणौ शरणं भजे ॥ १८ ॥

श्रीमतो रङ्गनाथस्य  
गुणैर्दास्यम् उपागतम् ।
रामानुजं द्वितीयं तम्    
अद्वितीयम् उपास्महे ॥ १९ ॥

श्री-तात-गुरु-सेवात्त-  
वेदान्त-युगलाशयः ।  
वात्स्यानन्त-गुरुः श्रीमान्  
श्रेयसे मेऽस्तु भूयसे ॥ २० ॥


श्रीशैल-पूर्ण-कुल-वारि-धि-पूर्ण-चन्द्रं  
श्री-श्री-निवास-गुरु-वर्य-पदाब्ज-भृङ्गम् ।  
श्रेयो-गुणाम्बु-निधिम् आश्रित-पारिजातं  
श्री-तातयार्यम् अनघं शरणं प्रपद्ये ॥ २१ ॥

श्रीमच्-छठारि-मुनि-पाद-सरो-ज-हंसं  
श्रीमत्-पराङ्कुश-तपो-धन लब्ध-बोधम् ।  
श्रीमन्-नृसिंह-वरदार्य--दयाऽवलम्बं  
श्रीमत्-पराङ्कुश-मुनिं प्रणतोऽस्मि नित्यम् ॥ २२ ॥

श्रीमद्-वरद-विष्ण्व्-आर्य--  
पद-पङ्क-ज-षट्-पदम् ।
अहोबिल-गुरुं वन्दे  
वत्स-वंशैक-मौक्तिकम् ॥ २३ ॥

महा-दया-धीशितुर् अम्बुजा-क्ष-  
निध्यान-नित्याभिनिविष्ट-बुद्धेः ।  
अ-ज्ञान-निग्राहकम् अञ्जसाऽहं  
अस्मद्-गुरोर् अङ्घ्रि-युगं प्रपद्ये ॥ २४ ॥

महा-दया-धीश-गुरोस्  
तनयं तत्त्व-विद्-वरम् ।  
वन्दे वरद-विष्ण्व्-आर्यं  
वात्सल्यादि गुणार्णवम् ॥ २५ ॥

नमो वरद-विष्ण्वार्य--  
नयनानन्द-दायिने ।  
वात्स्याय वरदार्याय  
वादि-नीहार-भास्वते ॥ २६ ॥

पर्याय-भाष्यकाराय  
प्रणतार्तिं विधून्वते ।  
ब्रह्म-तन्त्र-स्व-तन्त्राय   
द्वितीय-ब्रह्मणे नमः ॥ २७ ॥

<div class="js_include" url="/AgamaH-vaiShNavaH/rAmAnuja-sampradAyaH/vyakti-shlokAdi/venkaTanAthaH/shrImAn_venkaTanAthAryaH.md" newLevelForH1="5" includeTitle="false"> </div>


यस्माद् अस्माभिर् एतद् यति-पति-कथित-प्राक्तन-प्रक्रियोद्यत्-
कर्म-ब्रह्मावमर्श-प्रभव-बहु-फलं सार्थम् अग्राहि शास्त्रम् ।  
तं विष्वग्-भेद--विद्या--स्थिति-पद-विषय--स्थेय-भूतं प्रभूतं  
वन्देयात्रेय-रामानुज-गुरुम् अनघं वादि-हंसाम्बु-वाहम् ॥ २९ ॥

रामानुजार्य-तनयं रमणीय-वेषम्  
आत्रेयम् आत्म-गुण-पूर्णम् अनर्घ-शीलम् ।  
श्री-रङ्ग-राजम् इव तद्-दयया ऽवतीर्णं  
श्री-रङ्ग-राज-गुरु-वर्यम् अहं प्रपद्ये ॥ ३० ॥

आत्रेय-गोत्राम्बु-धि-पूर्ण-चन्द्रं  
आचार-युक्तात्म-गुणोपपन्नम् ।  
नतार्ति-हृद्-देशिक--रत्न-सूनुं  
रामानुजार्यं गुरुम् आश्रयामः ॥ ३१ ॥

आत्रेय-गोत्र-संभूतम्  
आश्रये श्रित-वत्सलम् ।  
यतीन्द्र-माहानसिकं  
प्रणतार्ति-हरं गुरुम् ॥ ३२ ॥

प्रणामं लक्ष्मण-मुनिः  
प्रतिगृह्णातु मामकम् ।  
प्रसाधयति यत्-सूक्तिः  
स्वाधीन-पतिकां श्रुतिम् ॥ ३३ ॥

दया-निघ्नं यतीन्द्रस्य  
देशिकं पूर्णम् आश्रये ।  
येन विश्व-सृजो विष्णोः  
अपूर्यत मनोरथः ॥ ३४ ॥

विगाहे यामुनं तीर्थं  
साधु-बृन्दा-वने स्थितम् ।  
निरस्त-जिह्म-ग-स्पर्शे  
यत्र कृष्णः कृतादरः ॥ ३५ ॥


अनुज्झित-क्षमा-योगम्  
अ-पुण्य-जन-बाधकम् । 
अ-स्पृष्ट-मद-रागं तं  
रामं तुर्यम् उपास्महे ॥ ३६ ॥

नमस्याम्य् अरविन्दाक्षं  
नाथ-भावे व्यवस्थितम् ।  
शुद्ध-सत्वमयं शौरेः  
अवतारम् इवापरम् ॥ ३७ ॥

नाथेन मुनिना तेन  
भवेयं नाथवान् अहम् ।  
यस्य नैगमिकं तत्त्वं  
हस्तामलकतां गतम् ॥ ३८ ॥

यस्य सारस्वत-स्रोतो-  
वकुलामोद-वासितम् ।  
श्रुतीनां विश्रमायालं  
शठारिं तम् उपास्महे ॥ ३९ ॥

वन्दे वैकुण्ठ-सेनान्यं  
देवं सूत्रवती-सखम् ।  
यद्-वेत्र-शिखर-स्पन्दे  
विश्वम् एतद् व्यवस्थितम् ॥ ४० ॥

सह-धर्म-चरीं शौरेः  
सम्मन्त्रित-जगद्+हिताम् ।
अनुग्रहमयीं वन्दे  
नित्यम् अज्ञात-निग्रहाम् ॥ ४१ ॥

कम् अप्य् आद्यं गुरुं वन्दे  
कमला-गृह-मेधिनम् ।
प्रवक्ता छन्दसां वक्ता  
पञ्चरात्रस्य यस् स्वयम् ॥ ४२ ॥

विगाहे निगमान्तार्य-  विष्णु-पाद-समुद्भवाम् ।  
रहस्य-त्रय-साराख्यां  
त्रिस्रोतसम् अकल्मषाम् ॥ ४३ ॥

अविज्ञातं विजानतां  
विज्ञातम् अविजानताम् ।  
रहस्य-त्रय-साराख्यं  
परं ब्रह्मास्तु मे हृदि ॥ ४४ ॥

शीरॊन्ऱु तूप्पुल् तिरुवेङ्गडमुडैयान्  
पारॊन्ऱच्चॊन्न पज़मॊज़ियुऴ् - ओरॊन्ऱु  
ताने अमैयादो तारणियिल् वाऴ्वार्क्कु  
वानेऱप् पोमऴवुम् वाऴ्वु ॥ ४५ ॥


वैशाखे रोहिणी-जातं  
काश्यपान्वय-वारिधेः ।  
इन्दुं श्रीपुण्डरीकांशं  
गोष्ठी-पूर्णम् अहं भजे ॥ ४६ ॥

