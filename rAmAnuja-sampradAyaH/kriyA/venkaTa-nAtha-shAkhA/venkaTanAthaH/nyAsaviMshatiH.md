+++
title = "न्यासविंशतिः"
+++

Source: [TW](https://archive.org/details/in.ernet.dli.2015.487401/page/201/mode/1up)

<details><summary>विस्तारः (द्रष्टुं नोद्यम्)</summary>

This stotra of 22 shlokas all in sragdharA metre, stresses several aspects of nyAsa or prapatti not covered by zaraNAgati dIpikA and nyAsa tilaka. To start with, the qualifications an AchArya should possess are set out in 896, such a one should be worshipped as if he were God Himself; [897] then the traits the shiShya must possess are mentioned in 898. The unflinching and unshakable faith in the efficacy of prapatti which is a vital part in the pursuit of that path is stressed in 902. shlokas 910 and 911 refute some wrong meanings attributed to certain words in the charama-shloka. siddhopAya and sAdhyopAya are clearly defined in 912. The stotra concludes with expressing a feeling of a sense of security and fearlessness after a proper performance of Prapatti.

Lord varadarAja of kA~nchIpuram is the Deity to whom this Stotra and the next are dedicated.

nyAsa viMshati -- vyAkhyA.

“At the desire of good and godly men” svAmI deshika has himself written a commentary on nyAsa viMshati by way of “di~NmAtra᳚, indicating the way or method. That commentary which is in Sanskrit Prose is given separately at pages 201 to 208. tattva-muktAkalApa is the only other work of deshika in Sanskrit for which he himself has furnished a commentary. That is for tattva, this is for upAya.
</details>


## गुरुः
<details open><summary>विश्वास-प्रस्तुतिः</summary>

सिद्धं सत्-सम्प्रदाये स्थिर-धियम् अनघं  
श्रोत्रियं ब्रह्मनिष्ठं  
सत्त्व-स्थं सत्य-वाचं समय-नियतया  
साधु-वृत्त्या **समेतम्** ।  
डम्भासूयादि-मुक्तं जित-विषयि+++(=इन्द्रिय)+++-गणं  
दीर्घ-बन्धुं दयालुं  
स्खालित्ये **शासितारं** स्व-पर-हित-परं  
देशिकं भूष्णुर् **ईप्सेत्** ॥ 1 ॥+++(5)+++
</details>

<details><summary>स्व-टीका</summary>

प्रपत्त्याद्यपरपर्यायां (/ प्रपत्यपरपर्यायां ) न्यासविद्यां सञ्जिघृक्षुः प्रथमं तत्त्ज्ञानादिमुखेन तदघिकार- हेनुभूतमाचार्यसंग्रहणमाह (/ सञ्जिवृक्षुः तत्त्वज्ञानादि … संग्रहणमाह)    --  **सिद्धम्**  इति ।

एतेषामाचायगुणानां प्रमाणानि "तद्विज्ञानार्थं स गुरुमेवाभिगच्छेत्  समित्पाणिः श्रोत्रियं ब्रह्मनिष्ठं" इत्यादीनि (/ इत्यादीनि द्रष्टव्यानि ।) । **श्रोत्रियं** - श्रुतवेदान्तम् । **समयानियतया** - यथाकालं प्रवृत्तया; यद्वा धर्मज्ञसमय-व्यवस्थितया । **जितविषयगणं** - स्ववशेन्द्रियवर्गम् । सम्यक् ज्ञानार्थतया गुर्वभिगमनेऽपि स्वेच्छया प्रवर्तमनस्य (/ प्रवृत्तस्य) नियमांशमात्रे विधिरिति ज्ञापनार्थम् (/ विधिज्ञापनार्थं) ईप्सेत् इति  "सन् प्रयोगः" ॥ १॥
</details>


<details><summary>मूलम्</summary>

सिद्धं सत्सम्प्रदाये स्थिरधियमनघं  
श्रोत्रियं ब्रह्मनिष्ठं  
सत्त्वस्थं सत्यवाचं समयनियतया  
साधुवृत्त्या समेतम् ।  
डम्भासूयादिमुक्तं जितविषयिगणं  
दीर्घबन्धुं दयालुं  
स्खालित्ये शासितारं स्वपरहितपरं  
देशिकं भूष्णुरीप्सेत् ॥ 1 ॥
</details>



<details open><summary>विश्वास-प्रस्तुतिः</summary>

अज्ञान-ध्वान्त-रोधाद् अघ-परिहरणाद् आत्म-साम्यावहत्वात्  
जन्म-प्रध्वंसि-जन्म-प्रद-गरिमतया दिव्य-दृष्टि-प्रभावात् ।  
निष्प्रत्यूहानृशंस्यान्, नियत-रसतया नित्य-शेषित्व-योगात्+++(4)+++  
**आचार्यः** सद्भिर् अप्रत्य्-उपकरण-धिया देववत् स्याद् **उपास्यः** ॥ 2 ॥
</details>

<details><summary>स्व-टीका</summary>

"आचार्यवान् पुरुषो वेद",  
" आचायीद्धैव विदिता विद्या साधिष्ठं ६ रापत् ",  
"आचार्यवत्तया मुक्तौ"   
(/ प्रापत् " आचार्यवत्तया मोक्षमामनन्ति … मुक्तौ इत्याद्यनुसरतः आचार्यवरेण सिद्धे, देवमिव)  
इत्यादि-प्रमाणानुसारतः  
आचार्यवरणे सिद्धे,  
"आचार्य-देवो भव",   
"देवम् इवाचार्यम् उपासीत"   
इत्यादि-विहितं तत्-सेवनम् आह -  **अज्ञानष्वान्त**  इति ।

अत्र उक्ता हेतवः  
आचार्ये भगवति च अन्वीयन्ते ।  
**जन्मप्रध्वंसिजन्म** -  विद्याजन्म ।  

> "ब्रह्म-विद्या-प्रदानस्य  
देवैर् अपि न शक्यते ।  
प्रतिप्रदानम् अथवा  
दद्याच् छक्तित आदरात् ॥ " 

इत्याद्य् अभिप्रेत्य **अप्रत्युपकरणधिया**  इत्युक्तम् ॥ २॥

</details>


<details><summary>मूलम्</summary>

अज्ञानध्वान्तरोधादघपरिहरणादात्मसाम्यावहत्वात्  
जन्मप्रध्वंसिजन्मप्रदगरिमतया दिव्यदृष्टिप्रभावात् ।  
निष्प्रत्यूहानृशंस्यान्नियतरसतया नित्यशेषित्वयोगात्  
आचार्यः सद्भिरप्रत्युपकरणधिया देववत् स्यादुपास्यः ॥ 2 ॥
</details>

## शिष्यः

<details open><summary>विश्वास-प्रस्तुतिः</summary>

सद्-बुद्धिः साधु-सेवी समुचित-चरितस् तत्त्व-बोधाभिलाषी  
शुश्रूषुस् त्यक्त-मानः प्रणिपतन-परः प्रश्न-काल-प्रतीक्षः ।  
शान्तो दान्तो ऽनसूयुः, शरणम् **उपगतः**, शास्त्र-विश्वास-शाली  
**शिष्यः**, प्राप्तः परीक्षां, कृत-विद्, अभिमतं तत्त्वतः **शिक्षणीयः** ॥ 3 ॥
</details>

<details><summary>स्व-टीका</summary>

सम्यग् उपसन्नें सच्छिष्ये  
"तस्मै स विद्वान्" इत्यादिविहितमचार्यकृत्यमाह  -  **सद्बुद्धिः**  इति ।

**अभिमतं**  -  मोक्षोपयुक्तमर्थजातम्   (/ इदं न दृश्यते) ॥ ३॥
</details>


<details><summary>मूलम्</summary>

सद्बुद्धिः साधुसेवी समुचितचरितस्तत्त्वबोधाभिलाषी  
शुश्रूषुस्त्यक्तमानः प्रणिपतनपरः प्रश्नकालप्रतीक्षः ।  
शान्तो दान्तोऽनसूयुः शरणमुपगतः शास्त्रविश्वासशाली  
शिष्यः प्राप्तः परीक्षां कृतविदभिमतं तत्त्वतः शिक्षणीयः ॥ 3 ॥
</details>


## प्राप्यः
<details open><summary>विश्वास-प्रस्तुतिः</summary>

स्वाधीनाशेष-सत्ता-स्थिति-यतन-फलं **विद्धि** लक्ष्मीशम् एकं  
प्राप्यं नान्यं **प्रतीया**, न च शरणतया कञ्चिद् अन्यं **वृणीयाः** ।  
एतस्माद् एव पुंसां भयम्, इतरद् अपि **प्रेक्ष्य मोज्झीस्** तद्-आज्ञाम्  
इत्य् एकान्तोपदेशः प्रथमम् इह गुरोर् एक-चित्तेन **धार्यः** ॥ 4 ॥
</details>

<details><summary>स्व-टीका</summary>

मुक्तिकामस्य  मूलमन्त्राद्यभिभिधेयतया शिक्षणीये  
अथ प्रधानांशं, तस्य च नित्यानुसन्धेयत्वमाह  (/ मूलमन्त्राद्यभिप्रेततया शिक्षणीये प्रधान्ंशं तस्य नित्यत्वं चाह ) - **स्वाधीन**  इति ॥ ४॥
</details>


<details><summary>मूलम्</summary>

स्वाधीनाशेषसत्तास्थितियतनफलं विद्धि लक्ष्मीशमेकं  
प्राप्यं नान्यं प्रतीया न च शरणतया कञ्चिदन्यं वृणीयाः ।  
एतस्मादेव पुंसां भयमितरदपि प्रेक्ष्य मोज्झीस्तदाज्ञाम्  
इत्येकान्तोपदेशः प्रथममिह गुरोरेकचित्तेन धार्यः ॥ 4 ॥
</details>

## उपाय-विभागः

<details open><summary>विश्वास-प्रस्तुतिः</summary>

मोक्षोपायार्हतैवं **भवति** भव-भृतां कस्यचित् क्वापि काले  
तद्वद्-भक्ति-प्रपत्त्योर् अधिकृति-नियमस् तादृशा **स्यान् नियत्या** ।  
शक्ताशक्तादि-तत्-तत्-पुरुष-विषयतः **स्थाप्यते** तद्-व्यवस्था  
यच् **चाहुस्** तद्-विकल्पः सम इति कतिचित् तत्-फलस्याविशेषात् ॥ 5 ॥
</details>

<details><summary>स्व-टीका</summary>

ईदृशोपदेशलब्धसम्यग्ज्ञानस्य पुरुषस्य "अनित्यमसुखं लोकमिमं प्राप्य भजस्व माम्", " मामेकं शरणं व्रज" इत्यादिभिरपवर्गोपायतया विहितयोः भक्तिप्रपत्त्योः अधिकारिव्यवस्थामाह    (/ अधिकारव्यवस्था) - **मोक्षोपय** इति ॥ ५॥
</details>


<details><summary>मूलम्</summary>

मोक्षोपायार्हतैवं भवति भवभृतां कस्यचित् क्वापि काले  
तद्वद्भक्तिप्रपत्त्योरधिकृतिनियमस्तादृशा स्यान्नियत्या ।  
शक्ताशक्तादितत्तत्पुरुषविषयतः स्थाप्यते तद्व्यवस्था  
यच्चाहुस्तद्विकल्पः सम इति कतिचित्तत्फलस्याविशेषात् ॥ 5 ॥
</details>


## प्रपद्य-गुणः
<details open><summary>विश्वास-प्रस्तुतिः</summary>

सानुक्रोशे समर्थे **प्रपदनम्** ऋषिभिः **स्मर्यते** ऽभीष्ट-सिद्ध्यै  
लोके ऽप्य् एतत् प्रसिद्धं, **न** च विमतिर् इह **प्रेक्ष्यते** क्वापि तन्त्रे ।  
तस्मात् कैम्-उत्य-सिद्धं, भगवति तु भर-न्यास-विद्याऽनुभावं  
धर्म-स्थेयाश् च पूर्वे स्व-कृतिषु बहुधा **स्थापयाञ् चक्रुर्** एवम् ॥ 6 ॥
</details>

<details><summary>स्व-टीका</summary>

इत्थमधिकारिभेदात्  गुरुलघुविकल्पसंभवेऽपि  
प्रपत्तिप्रभावे दुर्बुद्धीन् प्रयाययति --   
**सानुक्रोश**  इति ।  
वानर-वायस-राक्षस-द्रौपदी-गजेन्द्र-  
सुमुख-त्रिशङ्कु-शुनश्शेफाद्य्-उपख्यनैः इति शेषः ।  
**धर्मस्थेयाः**  - विवाद-गोचर-धर्म-निर्णेतारः ।  **पूर्वे** - भगवद्यामुनादयः ॥ ६॥
</details>


<details><summary>मूलम्</summary>

सानुक्रोशे समर्थे प्रपदनमृषिभिः स्मर्यतेऽभीष्टसिद्ध्यै  
लोकेऽप्येतत् प्रसिद्धं न च विमतिरिह प्रेक्ष्यते क्वापि तन्त्रे ।  
तस्मात् कैमुत्यसिद्धं भगवति तु भरन्यासविद्यानुभावं  
धर्मस्थेयाश्च पूर्वे स्वकृतिषु बहुधा स्थापयाञ्चक्रुरेवम् ॥ 6 ॥
</details>


## महा-विश्वासः
<details open><summary>विश्वास-प्रस्तुतिः</summary>

"शास्त्र-प्रामाण्य-वेदी ननु विधि-विषये निर्विशङ्को ऽधिकारी?  
+++(प्रपत्तो विशिष्य)+++ विश्वासस्याङ्ग-भावे पुनर् इह विदुषा किं महत्वं प्रसाध्यम् ।"  
मैवं - घोरापराधैः सपदि गुरु-फले न्यास-मात्रेण लभ्ये  
शङ्का पार्ष्णि-ग्रहार्हा +++(→गुर्वी)+++ **शमयितुम् उचिता** +++("सकृद् एव प्रपन्नाय"→)+++ हेतुभिस् तत्-तद्-अर्हैः ॥ 7 ॥
</details>

<details><summary>स्व-टीका</summary>

> सर्वशास्त्रसाधारणो विश्वासः,  
तस्य प्रपत्तिलक्षणवाक्ये महत्त्वेन विशेषणं किमर्थम् ?  

इत्यनुभाष्य परिहरति-- **शास्त्रप्रामाण्य** इति ।  
अत्र अर्थस्वभावेन शङ्का-प्रकर्ष-संभवात् तन्निवृत्यै  
"विदितः स हि धर्मज्ञः",  
"मित्रभावेन संप्राप्तम्",  
"सकृदेव  प्रपन्नाय" इत्य्-आदि-प्रसिद्ध-शरण्य-गुण-विशेषादि-परामर्श-भूम्ना (/ इत्यद्फ़िशरण्यगुणविशेषदि विमर्शभूतमहविश्वासादिप्रकर्षः)  
विश्वास-प्रकर्षः संपाद्य इति भावः ॥ ७॥
</details>


<details><summary>मूलम्</summary>

शास्त्रप्रामाण्यवेदी ननु विधिविषये निर्विशङ्कोऽधिकारी  
विश्वासस्याङ्गभावे पुनरिह विदुषा किं महत्वं प्रसाध्यम् ।  
मैवं घोरापराधैः सपदि गुरुफले न्यासमात्रेण लभ्ये  
शङ्का पार्ष्णिग्रहार्हा शमयितुमुचिता हेतुभिस्तत्तदर्हैः ॥ 7 ॥
</details>


## तस्य मन्त्र-बीजम्
<details open><summary>विश्वास-प्रस्तुतिः</summary>

नेहाभिक्रान्ति-नाशो, **न** च **विहतिर्** इह, प्रत्यवायो भवेद् इत्य्  
उक्तं कैमुत्य-नीत्या प्रपदन-विषये **योजितं** शास्त्र-विद्भिः ।  
तस्मात् क्षेत्रे तद्-अर्हे सुविदित-समयैर् देशिकैः सम्यग् **उप्तं**  
मन्त्राख्यं मुक्ति-बीजं परिणति-वशतः **कल्पते** सत्-फलाय ॥ 8 ॥
</details>

<details><summary>स्व-टीका</summary>

किम् ईदृशविश्वास-सापेक्षतया (/ किमीदृशविश्वासापेक्षया) गुरुतरया प्रपत्त्या  ?  

> "सकृज्जप्तेन मन्त्रेण  
> कृतकृत्यः सुखी भवेत्", 

> " प्रपत्तिवाचैव निरीक्षितुं वृणे", 

इयादिप्रमाण-संप्रदायैः मुक्तिः सिद्ध्येद् इत्यत्राह (/ सिद्ध्येदित्याह) -  **नेहाभिक्रान्तिनाश**  इति ।  
**उक्तम्** -  कर्मयोगप्रकरणे (/ कर्मयोगाधिकारे) इति शेषः ।  

> "सकृद् उच्चरितं येन  
> हरिर् इत्य् अक्षर-द्वयम्" 

इत्यादि-न्यायेन  
अत्र मन्त्रोच्चारणादिकं तन्-मुखेनैव मुक्तिं साधयति ।  
यथोक्तं सत्यकि-तन्त्रे  (/ सात्वततन्त्रे) 

> "अनेनैव तु मन्त्रेण  
> स्वात्मानं मयि निक्षिपेत् ।  
> मयि निक्षिप्तकर्तव्यः  
> कृतकृत्यो  भविष्याति" 

-- इति ॥ ८॥
</details>


<details><summary>मूलम्</summary>

नेहाभिक्रान्तिनाशो न च विहतिरिह प्रत्यवायो भवेदित्युक्तं कैमुत्यनीत्या प्रपदनविषये योजितं शास्त्रविद्भिः ।  
तस्मात् क्षेत्रे तदर्हे सुविदित समयैर्देशिकैः सम्यगुप्तं मन्त्राख्यं मुक्तिबीजं परिणतिवशतः कल्पते सत्फलाय ॥ 8 ॥
</details>


## न्यास-स्तुतिः
<details open><summary>विश्वास-प्रस्तुतिः</summary>

न्यासः **प्रोक्तो** "ऽतिरिक्तं तप" इति, **कथितः** स्वध्वरश् चास्य कर्ता,  
ऽहिर्बुध्न्योऽप्य् **अन्ववादीद्, अगणि** दिविषदाम् उत्तमं गुह्यम् एतत् ।  
साक्षान् मोक्षाय चासौ **श्रुत**, इह तु मुधा बाध-शङ्का गुणाढ्ये  
तन्निष्ठो ह्य् अन्यनिष्ठान् **प्रभुर् अतिशयितुं** कोटि-कोट्य्-अंशतोऽपि ॥ 9 ॥
</details>

<details><summary>स्व-टीका</summary>

ननु एवं प्रपत्तिरपि भक्तियोगद्वारेणैव मुक्तिहेतुः स्यात् इत्याशङ्कायां,  

> "मुमुकषुर्वै शरणमहं प्रपद्ये" 

इति श्रुतिस्वारस्य-सिद्धम् अव्यवहित-मोक्षसाधनत्वं व्यञ्जकान्तरैर् अपि (/ व्यञ्जकान्तरेणापि) द्रढयति -  
**प्रोक्तः** - "तस्मान् न्यासम् एषां तपसामतिर्क्तमाहुः" इति वाक्येन ।  
**काथितः**  - "यः समिधा " इत्यारभ्य; "यो नमसा स स्वध्वरः" इत्य् ऋगंशेन (/ इतन्तेन ऋगंशेन, … ईशानोऽन्वभाषत ।) ।  

(यः स॒मिधा॒ य आहु॑ती॒  
यो वेदे॑न द॒दाश॒ मर्तो॑ अ॒ग्नये॑ ।  
यो नम॑सा स्वध्व॒रः ॥)

**अन्ववादीत्**  - ऋगर्थमन्वभाषत । यथा 

> "समित्साधनकादीनां  
> यज्ञानां **न्यासम्** आत्मनः ।  
> नमसा यो **ऽकरोद्** दैवे  
> स स्वध्वर इतीरितः ।" 

इति । 

**अगणि दिविषदाम् उत्तमं गुह्यमेतत्**  - "+++(ओमित्यात्मानं युञ्जीत ।)+++ एतद्वै महोपनिषदं देवानां गुह्यम्" इत्यादिश्रुत्या +++(महानारायणोपनिषदि)+++।  
**तन्निष्ठः**  इत्यादिना "सत्कर्मनिरताः शुद्धाः" इत्य्-आद्य्-उक्त-प्रपन्न-प्रभावो विवृतः ।  
यद्यपि "ओम् इत्यात्मानं युञ्जीत" इति प्रणव-करणको न्यासः श्रुतः,  
तथाऽपि तदनर्हाणां तद्विरहेऽपि तन्त्रोक्तप्रकारेण (/ तन्त्रोक्तप्रकरोऽत्र, तत्रोक्तप्रकारेण, तत्प्रयोगोत्र) तत्-प्रयोगो युज्यते  
इत्य्-अभिप्रायेण **तन्निष्ठ** इति सामान्योक्तिः ।  
श्रुतिसिद्भेऽपि प्रपदने  
सामान्य-धर्मभूत-सत्यवचनादि नयात्  
सर्वाधिकारत्वं च न विरुद्धम् ।  
"सर्वस्य शरणं सुहृत्" (/ सुहत्" इत्याद्यभिप्रेतं) । इत्यादिष्वेतदभिप्रेतम् ॥ ९॥

</details>


<details><summary>मूलम्</summary>

न्यासः प्रोक्तोऽतिरिक्तं तप इति कथितः स्वध्वरश्चास्य कर्ताऽहिर्बुध्न्योऽप्यन्ववादीदगणि दिविषदाम् उत्तमं गुह्यमेतत् ।  
साक्षान्मोक्षाय चासौ श्रुत इह तु मुधा बाधशङ्का गुणाढ्ये तन्निष्ठो ह्यन्यनिष्ठान् प्रभुरतिशयितुं कोटिकोट्यंशतोऽपि ॥ 9 ॥
</details>


## नाङ्गमात्रा प्रपत्तिर् उक्ता
<details open><summary>विश्वास-प्रस्तुतिः</summary>

"नाना शब्दादि-भेदाद्" इति तु **कथयता** सूत्र-कारेण सम्यक्  
+++(आदि-शब्देन)+++ न्यासोपासे **विभक्ते**, यजन-हवनवच् छब्द-भेदाद् अ-भाक्तात् ।  
आख्या-रूपादि-भेदः श्रुत इतर-समः किञ् च भिन्नो ऽधिकारः  
शीघ्र-प्राप्त्य्-आदिभिः **स्याज् जगुर्** इति च मधूपासनादौ व्यवस्थाम् ॥ 10 ॥
</details>

<details><summary>स्व-टीका</summary>

> सन्तु भाष्योक्त-भक्त्यङ्गभूत-प्रपत्ति-प्रशंसापराणि एतानि वाक्यानि,  
गुणोपसंहार-पादे प्रपत्तेः स्वतन्त्र-विद्यात्व-स्थापनाभावात्,  
अन्-अन्यथा-सिद्ध-समान-न्यायाभावाच्च (/ अनन्यथा सिद्धसामान्यन्यायभावाच्च)  

इति शङ्कायां,  
प्रपदनस्य मोक्षं प्रति पृथग् उपायत्वोपपादनं तत्रैव सुस्पष्टम् इत्याह --  
**अभाक्तात्** - अनौपचारिकात् इत्यर्थः ।  
सद्विद्या-दहर-विद्यादिषु **शब्द**-भेदो हि  
तत्-तद्-गुण--विशिष्ट-ब्रह्म-विषय-प्रत्ययावृत्त्य्-अभिधायित्व (/ ब्रह्मविषयप्रत्ययावृत्त्यभिधायि)-रूपेणोपपाद्यः;  
इह तु याग-दान-होमादिवत् अपर्यायतयैव व्युत्पत्तेः सिद्धः (/ उत्पत्तेः सिद्धि) इति भावः ।  
न्यासविद्या इति **आख्या** ।  
अर्थस्वभावाद् अत्र अभिमत-प्रदान-सामर्थ्य-विशिष्ट-पर--निरपेक्ष-रक्षकत्वं (/ अभयप्रदानसामर्थ्यविशिष्टपरमकारुणिकतया) **रूपम्** ।  
**आदि** शाब्देन परिकर-प्रकरणयोः ग्रहणम् ।  
**इतरसमः**  - विद्यान्तरसमः । **किं च** इत्यादिना प्राग्दरिताधिकारि भेद स्मारणम् (/ किं चेत्यादि प्राग्दर्शितधिकारिभेदस्मारणम् । भाष्ये तु प्रपत्तेः …) ) । स्वातन्त्र्येण मोक्षोपायत्वेन व्यावृत्त इहाधिकारो न स्यादिति शङ्कायां मधुविद्याद्य्दाहरणम् । भाष्ये तु प्रपत्तेः भक्त्यङ्गत्वोक्तिः न स्वातन्त्र्य बाधिका; विषय भेदादुभयाकारयोगिषु (/ स्वातन्त्र्यविषयबाधिक, … उभयाधिकारयोगिषु) क्वचिदन्यतरोक्तरविरोध्हात् ॥ १०॥

</details>


<details><summary>मूलम्</summary>

नानाशब्दादिभेदादिति तु कथयता सूत्रकारेण सम्यक्  
न्यासोपासे विभक्ते यजनहवनवच्छब्दभेदादभाक्तात् ।  
आख्यारूपादिभेदः श्रुत इतरसमः किञ्च भिन्नोऽधिकारः  
शीघ्रप्राप्त्यादिभिः स्याज्जगुरिति च मधूपासनादौ व्यवस्थाम् ॥ 10 ॥
</details>


## साङ्गत्वम्
<details open><summary>विश्वास-प्रस्तुतिः</summary>

यत् किञ्चिद् रक्षणीयं तद्-अवन-निपुणे न्यस्यतो ऽकिञ्चनस्य  
प्रस्पष्टं लोक-दृष्ट्या ऽप्य् अवगमित इह प्रार्थनाद्य्-अङ्ग-योगः ।  
तस्मात् कर्माङ्गकत्वं व्यपनयति परापेक्षणाभाव-वादः  
साङ्गे त्व् अष्टाङ्ग-योग-व्यवहृति-नयतः षड्-विधत्वोपचारः ॥ 11 ॥
</details>

<details><summary>स्व-टीका</summary>

"अङ्गत्वमेव प्रपत्तेः" इति पक्षः परिहृतः ।  
अथ स्वातन्त्र्येऽपि निरङ्गकत्व-पक्षं परिहरति -- **अवगमितः** - "तदेकोपायता याच्ञा प्रपत्तिः", "अप्राधितो न गोपायेत्", "शरणं च प्रपन्नानाम्" इत्यादिभिः इति शेषः ।** तस्मात्** इत्यादिना "प्रपत्तेः कवचिदप्येवं परापेक्षा न विद्यते" इत्यस्य निर्विषयत्व (/ निरङ्गकत्व) शङ्काव्युदासः । तथा "षड्विधा शरणगतिः" इति वचनात् आग्नेयदि षट्कवत् आनुकूल्य  सङ्कल्पादि षट्कं संभूय एकं कारणं स्यादित्यत्रोत्तरम् -- **साङ्के तु**  इत्यादि । "न्यासः पञ्चाङ्गसंयुतः" इति व्यवस्थापकवचनानुगुणमङ्गाङ्गिभाव समुच्चयेन षड्विधत्व वचनं नेयमिति भावः ॥ ११॥
</details>


<details><summary>मूलम्</summary>

यत्किञ्चिद्रक्षणीयं तदवननिपुणे न्यस्यतोऽकिञ्चनस्य  
प्रस्पष्टं लोकदृष्ट्याऽप्यवगमित इह प्रार्थनाद्यङ्गयोगः ।  
तस्मात् कर्माङ्गकत्वं व्यपनयति परापेक्षणाभाववादः  
साङ्गे त्वष्टाङ्गयोगव्यवहृतिनयतः षड्विधत्वोपचारः ॥ 11 ॥
</details>


## प्रत्यवाय-परिहारः
<details open><summary>विश्वास-प्रस्तुतिः</summary>

पञ्चाप्यङ्गान्यभिज्ञाः प्रणिजगुरविनाभावभाञ्जि प्रपत्तेः  
कैश्चित् सम्भावितत्वं यदिह निगदितं तत् प्रपत्त्युत्तरं स्यात् ।  
अङ्गेष्वङ्गित्ववादः फलकथनमिह द्वित्रिमात्रोक्तयश्च  
प्राशस्त्यं तत्र तत्र प्रणिदधति ततः सर्ववाक्यैककण्ठ्यम् ॥ 12 ॥
</details>


<details><summary>स्व-टीका</summary>

एवमङ्गाङ्गिभावः सिद्धः ।  
तत्र अवान्तर-वैयाकुलीं शमयति --  
प्रपत्ति-दशायां प्रातिकूल्य-वर्जनाद्य्-अभावे साङ्गस्योपायस्य वैकल्यं स्यात् ।  
पश्चात् तु प्रातिकूल्यस्य सम्भवेऽपि कृतस्योपायस्य न वैकल्यम्;  
किन्तु प्रत्यवाय-परिहारार्थं यथार्हं प्रतिविधानम् एव कार्यम् ।  
"तथा पुंसामाविस्रम्भात् प्रपत्तिः प्रच्युता भवेत्" इत्येतदपि तात्कालिक विस्रम्भ वैकल्याभिप्रायम् । उत्तरकाले सतोऽपि विश्वासस्य पूर्वत प्रपत्यङ्गत्वाभावेन तद्विरहे । एवं च ब्रह्मास्त्र न्याय दृष्टान्तः अप्यत्र योग्यांशो स्थाप्यः, अन्यथा अतिप्रसङ्गात् । एतेन "उपायापायसंयोगे निष्ठया हीयतेऽनया" इत्येतदपि गतार्थम्, तत्कालिकोपायापाय संयोगस्य प्रपत्तिविरोधित्वे तात्पर्यात् । न च आनुकूल्यसङ्कह्पस्य अङ्गेन श्रवणात् सङ्कल्पितकरणमप्यङ्गं, तथा श्रुत्यभावात् यथाश्रुति सङ्कल्पिताचरनस्य अङ्गत्वकल्पनानुपपत्तेश्च । अकृत्यकरण स्वतन्त्रविधेरेव सिध्यति इति नोपप्लवावकाशः । । " आनुकूल्ये (/ सङ्कल्पितकरणस्य अङ्गत्वकल्पनानुपपत्तेश्च । आनुकूल्येतरा) तराभ्यां तु विनिवृत्तिरपयतः"  इत्यनेनापि अपायनिवृत्तौ सङ्कल्पादिविशेपस्य तात्कालिकोपयोगः प्रदर्श्यते (/ प्रदृश्यते) । अत्र आनुकूल्यशब्दो हि  तत्सङ्कल्पप्रतिपाद्नपरः, "आनुकूल्यस्य सङ्कल्पः" इत्यादि सिद्धानुवादात् (/ इत्यादि सिद्धानुवदत्वात्) । न च "उपायापाय" इत्यादौ प्रपत्तिनिष्ठाहानिर्विवक्षिता । किन्तु उपायापाय त्याग विशिष्ट मध्यम वृत्तिहानिः । विशेषणाभवेऽपि हि विशिष्टाभावः सिध्यति । अत एव हि तत्र "अपायसंप्लवे सद्यः प्रायश्चित्तं समाचरेत्" इत्यादिना तावन्मात्रनिमित्तं प्रायश्चित्तमेव विधीयते । न तु पूर्वकृतां प्रपत्तिं प्रच्युतामभिप्रेय तत्फलार्थे पुनः प्रपत्तिः ॥१२॥
</details>

<details><summary>मूलम्</summary>

पञ्चाप्यङ्गान्यभिज्ञाः प्रणिजगुरविनाभावभाञ्जि प्रपत्तेः  
कैश्चित् सम्भावितत्वं यदिह निगदितं तत् प्रपत्त्युत्तरं स्यात् ।  
अङ्गेष्वङ्गित्ववादः फलकथनमिह द्वित्रिमात्रोक्तयश्च  
प्राशस्त्यं तत्र तत्र प्रणिदधति ततः सर्ववाक्यैककण्ठ्यम् ॥ 12 ॥
</details>


## प्रपत्तिलक्षणम्
<details open><summary>विश्वास-प्रस्तुतिः</summary>

**रक्षापेक्षा** स्व-साह्य-प्रणयवति भर-**न्यास** आज्ञादि-दक्षे  
**दृष्टा** नात्र प्रपत्ति-व्यवहृतिर् इह तन्-मेलने लक्षणं स्यात् ।  
गेहागत्य्-आदिमात्रे **निपततु** शरणागत्य्-अभिख्योपचारात्  
यद् वाऽनेकार्थ-भावाद् भवति हि विविधः पालनीयत्व-हेतुः ॥ 13 ॥
</details>

<details><summary>स्व-टीका</summary>

प्रस्तुत-मुख्योपचार-प्रयोग-व्यवस्थापनाय प्रपत्तिलक्षणं शोधयति -- **प्रणयो**ऽत्र याच्ञा । **आज्ञा**  - आज्ञाकरणम् । **आदि**शब्देन भृतिदानादिसङ्ग्रहः । **अनेकार्थभावात्**  - शरणशब्दस्य अनेकार्थरूढत्वादित्यर्थः । प्रपदनरूपत्वाभावेऽपि केषाञ्चित् गृहागमनादीनां रक्ष्यताहेतुत्वं प्रसिद्धमित्याभेप्रेत्य** भवति च** इत्यादिकमुक्तम् ॥ १३॥
</details>


<details><summary>मूलम्</summary>

रक्षापेक्षा स्वसाह्यप्रणयवति भरन्यास आज्ञादिदक्षे  
दृष्टा नात्र प्रपत्तिव्यवहृतिरिह तन्मेलने लक्षणं स्यात् ।  
गेहागत्यादिमात्रे निपततु शरणागत्यभिख्योपचारात्  
यद्वाऽनेकार्थभावाद्भवति हि विविधः पालनीयत्वहेतुः ॥ 13 ॥
</details>


## सर्व-प्रपत्ति-साधारण-रूपम्
<details open><summary>विश्वास-प्रस्तुतिः</summary>

आत्मात्मीयस्वरूपन्यसनमनुगतं यावदर्थं मुमुक्षोः  
तत्त्वज्ञानात्मकं तत् प्रथममथ विधेः स्यादुपाये समेतम् ।  
कैङ्कर्याख्ये पुमर्थेऽप्यनुषजति तदभ्यर्थनाहेतुभावात्  
स्वाभीष्टानन्यसाध्यावधिरिह तु भरन्यासभागोऽङ्गिभूतः ॥ 14 ॥
</details>

<details><summary>स्व-टीका</summary>

एवं लौकिक-वैदिक-सर्व-प्रपत्तीनां साधारणरूपम् उक्तम् । (/ साधारणरूपत्वमुक्तम्) । अथ मोक्षैकप्रयोजनायां प्रपत्तौ सर्वनिवृत्ति धर्मसाधारणं स्वाभाविक परशेषत्वानुसन्धानादिरूपं विशेषमाह -- **आत्मीयं** \ उपायफलादि । **आत्मा** च **आत्मीया**श्चेति यावन्तः अर्थाः सन्ति प्रमाणसिद्धाः तावतां सर्वेषां भगवच्छेषत्वानुसन्धानं कार्यम् । तच्चानुसन्ध्रानमुपायदशयामपि निवृत्तिधर्मविधिस्वाभाव्यादनुवर्तते । इह चामुत्र च स्वयम्प्रयोजने कैञ्ण्कर्ये स्वत एव भवति । अङ्गिभूतभरन्यासांशस्तु न यावदर्थे; किन्तु यथालोकं यावदनन्यसाध्यं स्वाभीष्टं तावत्येव भवतीत्यर्थः ॥ १४॥
</details>


<details><summary>मूलम्</summary>

आत्मात्मीयस्वरूपन्यसनमनुगतं यावदर्थं मुमुक्षोः  
तत्त्वज्ञानात्मकं तत् प्रथममथ विधेः स्यादुपाये समेतम् ।  
कैङ्कर्याख्ये पुमर्थेऽप्यनुषजति तदभ्यर्थनाहेतुभावात्  
स्वाभीष्टानन्यसाध्यावधिरिह तु भरन्यासभागोऽङ्गिभूतः ॥ 14 ॥
</details>


## आज्ञाऽनुज्ञा-कैङ्कर्ये
<details open><summary>विश्वास-प्रस्तुतिः</summary>

न्यासादेशेषु धर्मत्यजनवचनतोऽकिञ्चनाधिक्रियोक्ता  
कार्पण्यं वाऽङ्गमुक्तं भजनवदितरापेक्षणं वाऽप्यपोढम् ।  
दुःसाधेच्छोद्यमौ वा क्वचिदुपशमितावन्यसम्मेलने वा  
ब्रह्मास्त्रन्याय उक्तस्तदिह न विहतो धर्म आज्ञादिसिद्धः ॥ 15 ॥
</details>

<details><summary>स्व-टीका</summary>

> सर्वशक्तौ भरं न्यस्यतः सर्वधर्मत्यागवचनात्  
वर्णाश्रमादि-धर्म-रूपम् आज्ञकैङ्कर्यं  
तद्-अनुविद्धम् अनुज्ञाकैङ्कर्यं च न स्याताम् 

इत्यत्राह -- **क्वचित्** -- चापलात् अशक्यप्रवृत्ते कस्मिंश्चिदधिकारिणि । **अन्यसम्मेलने** - प्रपत्त्यङ्गच्युतिरिक्तानां तदर्थतया स्वीकृतौ । तत् - तस्मात् धर्माणां स्वरूपत्यागस्य प्रपत्यङ्गत्वभावात् तेषां प्रपत्यङ्गत्वेनानुपादानाच्च  (/ तस्मात् दत्तः सर्वधर्माणां … प्रपथ्यर्थत्वेनाप्रतिपादनाच्च) इत्यर्थः । सर्वधर्मत्यागवचनस्य अत्र सर्वार्विरुद्धेषु अर्थान्तरेषु सम्भवत्सु तत्द्विपरीतार्थकल्पनं न युक्तमिति भावः । एतेन अलेपकादिपक्षाश्च प्रतिक्षिप्ताः ॥ १५॥
</details>


<details><summary>मूलम्</summary>

न्यासादेशेषु धर्मत्यजनवचनतोऽकिञ्चनाधिक्रियोक्ता  
कार्पण्यं वाऽङ्गमुक्तं भजनवदितरापेक्षणं वाऽप्यपोढम् ।  
दुःसाधेच्छोद्यमौ वा क्वचिदुपशमितावन्यसम्मेलने वा  
ब्रह्मास्त्रन्याय उक्तस्तदिह न विहतो धर्म आज्ञादिसिद्धः ॥ 15 ॥
</details>


## ??
<details open><summary>विश्वास-प्रस्तुतिः</summary>

आदेष्टुं स्व-प्रपत्तिं तदनुगुणगुणाद्यन्वितं स्वं मुकुन्दो  
मामित्युक्त्वैकशब्दं वदति तदुचितं तत्र तात्पर्यम् ऊह्यम् ।  
तत् प्राप्य-प्रापकैक्यं सकल-फल-दतां न्यासतोऽन्यानपेक्षां  
प्राधान्याद् यं च किञ्चित् प्रथयति स परं श्री-सखे मुक्त्य्-उपाये ॥ 16 ॥
</details>

<details><summary>स्व-टीका</summary>

> ननु यदि प्रपत्तिर् उपायः स्यात्  
तदा हि तस्या अङ्गत्वं,  
केषुचिद् अङ्गत्वं च (/ अङ्गित्वं तु) वक्तव्यम् ।  
सा तु तत्-तद्-वाक्येषु उपायतयोक्तस्य शरण्यस्य  
विशेषणतया प्रयुक्तैर् एकादि-शब्दैः (/ प्रयुक्तैरेकशब्दैः)  उपाय-बुद्ध्य्-अर्हत्वेन (/ एकोपायबुद्ध्यनर्हत्वेन)  व्यवच्छिद्यते (/ व्यवह्नियते) । तस्मात् पूर्वोक्तं सर्वम् अयुक्तम् 

इत्यत्राह -- **तत्**  - विध्यनुरोधेन  नेतव्यत्वात् इति भावः । अन्यथाऽप्युपपन्नं सिद्धोपायस्यैक्यं प्रपत्तेः  तप्प्रसादोपायत्वं न विरुन्ध्यादिति भावः । एतेन निर्विशाद्वैतद्बुद्धि (/ एवं निर्विशेशा ( ????  ) निरस्ताः (/ एवं निर्विशेषा) वेदितन्याः ॥ १६॥
</details>


<details><summary>मूलम्</summary>

आदेष्टुं स्वप्रपत्तिं तदनुगुणगुणाद्यन्वितं स्वं मुकुन्दो  
मामित्युक्त्वैकशब्दं वदति तदुचितं तत्र तात्पर्यमूह्यम् ।  
तत् प्राप्यप्रापकैक्यं सकलफलदतां न्यासतोऽन्यानपेक्षां  
प्राधान्याद्यं च किञ्चित् प्रथयति स परं श्रीसखे मुक्त्युपाये ॥ 16 ॥
</details>


## सिद्ध-साध्योपायौ
<details open><summary>विश्वास-प्रस्तुतिः</summary>

स्वाभीष्टप्राप्तिहेतुः स्वयमिह पुरुषैः स्वीकृतः स्यादुपायः  
शास्त्रे लोके च सिद्धः स पुनरुभयथा सिद्धसाध्यप्रभेदात् ।  
सिद्धोपायस्तु मुक्तौ निरवधिकदयः श्रीसखः सर्वशक्तिः  
साध्योपायस्तु भक्तिर्न्यसनमिति पृथक्तद्वशीकारसिद्ध्यै ॥ 17 ॥
</details>

<details><summary>स्व-टीका</summary>

उक्तार्थस्थिरीकरणाय सामान्यत उपायशब्दार्थं (विवृण्वन्) सिद्धसाध्योपायविशेषौ तत्प्रयोजनं च विभजते -- समर्थितमेव साङ्गभरन्यासं यथावदनुष्टनाय मुखभेदेन शिक्षयन् तद्विषयकर्तव्यशेषं नास्तीत्याह-- **यस्मै**  प्रयोजनाय इति शेषः । **सकृत्**  इत्यनेन उपासनवद्वृत्तिसापेकषत्वं (/ उपासनवदस्यावृत्ति) नास्तीत्युच्यते । "सकृत् कृतः शास्रार्थः" इत्यस्यान्नापवादो नास्ति । प्रत्युत "सकृदेव" इत्यादिभिः अनुग्रह एव । **सदा** --  यावत्फलप्राप्तीत्यर्थः ॥ १७॥
</details>


<details><summary>मूलम्</summary>

स्वाभीष्टप्राप्तिहेतुः स्वयमिह पुरुषैः स्वीकृतः स्यादुपायः  
शास्त्रे लोके च सिद्धः स पुनरुभयथा सिद्धसाध्यप्रभेदात् ।  
सिद्धोपायस्तु मुक्तौ निरवधिकदयः श्रीसखः सर्वशक्तिः  
साध्योपायस्तु भक्तिर्न्यसनमिति पृथक्तद्वशीकारसिद्ध्यै ॥ 17 ॥
</details>


## ??
<details open><summary>विश्वास-प्रस्तुतिः</summary>

अत्यन्ताकिञ्चिनोऽहं त्वदपचरणतः सन्निवृत्तोऽद्य नाथ  
त्वत्सेवैकान्तधीः स्यां त्वमसि शरणमित्यध्यवस्यामि गाढम् ।  
त्वं मे गोपायिता स्यास्त्वयि निहितभरोऽस्म्येवमित्यर्पितात्मा  
यस्मै स न्यस्तभारः सकृदथ तु सदा न प्रयस्येत् तदर्थम् ॥ 18 ॥
</details>

<details><summary>स्व-टीका</summary>

ननु न्यासनिष्ठमेव  "तस्यैवं विदुषः" इति परामृश्य,  
तत्कर्तव्यत्वेन पुरुषविद्याऽऽम्नाता ।  
सा च "यन्मरणं तदवभृथः" इत्यन्ता यज्ञदृष्टिरूपा च । अतो यावज्जीवं तदर्थं कर्तव्यस्य विधीयमानत्वात्, "न प्रयस्येत् तदर्थम्" इत्यनुपपन्नम् । मैवम् - तत्रापि हि न्यस्तभरस्य कर्तव्यान्तरनैरपेक्ष्यमेव विवक्षितम् । यदि तु प्रस्तुतविद्याङ्गत्तयाऽत्र यज्ञकॢप्तिर्विधीयते तर्हि दर्शपूर्णमासादीनां कॢप्तिर्न वाच्या । तेषां यज्ञोपयोगित्वाभावात् अश्रुतापूर्वतदन्वितयज्ञान्तरकल्पनमनेकशास्त्रार्थदृष्टिविधिकल्पनं (/ अश्रुतपूर्वं) चात्यन्तगौरवोपहतम् । एकस्यावभृतात् पूर्वमन्येषां कॢप्तिश्चानुपपन्ना । तस्मात् "एवं शरणमभ्येत्य भगवन्तं सुदर्शीनम् । अनुष्ठितक्रतुशतो भवत्येव न संशयः" इतिवत् यज्ञादिकं सर्वमस्य स्वतः सम्पन्नं भवतीति स्तुतिमात्रे तात्पर्य ग्राह्यम् । शारीरकभाष्यमपि एतदविरोधेन भाव्यम् ॥ १८॥
</details>


<details><summary>मूलम्</summary>

अत्यन्ताकिञ्चिनोऽहं त्वदपचरणतः सन्निवृत्तोऽद्य नाथ  
त्वत्सेवैकान्तधीः स्यां त्वमसि शरणमित्यध्यवस्यामि गाढम् ।  
त्वं मे गोपायिता स्यास्त्वयि निहितभरोऽस्म्येवमित्यर्पितात्मा  
यस्मै स न्यस्तभारः सकृदथ तु सदा न प्रयस्येत् तदर्थम् ॥ 18 ॥
</details>


## कृत-कृत्यस्य त्याज्य-प्रार्थनीयादि
<details open><summary>विश्वास-प्रस्तुतिः</summary>

**त्यक्त्वोपायान्+++(→काम्यान्)+++** अपायान्+++(→प्रत्यवायहेतून्)+++ अपि, परम् **अजहन्** मध्यमां+++(→काम्य-पाप-भिन्नां)+++ स्वार्ह-वृत्तिं  
प्रायश्चित्तं च योग्यं, विगत-ऋण-ततिर्, द्वन्द्ववात्यां तितिक्षुः ।  
भक्ति-ज्ञानादि-वृद्धिं परिचरण-गुणान् सत्-समृद्धिं च +++(कैङ्कर्य-)+++युक्तां  
नित्यं **याचेद्** अनन्यस् तद् अपि भगवतस् तस्य यद् वाऽऽप्तवर्गात् ॥ 19 ॥
</details>

<details><summary>स्व-टीका</summary>

कृत-कृत्यस्योत्तर-दशायां स्वाधिकारानुगुणं (/ स्वाधेकाराद्यनुगुणं) त्याज्यं स्वतन्त्रविधिप्राप्तं कर्तव्यमनुसन्धेयं प्रार्थनीयं च सङ्गृह्णाति --  
**उपायान्**  - काम्यधर्मान् ।  
**अपायान्**  - प्रत्यवायहेतून् ।  
**परं**  - केवलम्; प्रपत्युत्तरकालम् वा ।  
**मध्यमां** - उपायापाय-वर्गानन्विताम् ।  
**स्वार्ह-वृत्तिं** - नित्यरूपां तत्-समान-नैमित्तिक-रूपां च वृत्तिम्  

> "अपाय-संप्लवे सद्यः  
प्रायश्चित्तं समाचरेत्  
प्रायश्चित्तिरियं साऽत्र  
यत्पुनः शरणं व्रजेत् ॥"  

इत्युक्तमाह-- **प्रायश्चित्तं च योग्यम्**  इति ।  
"**अजहत्**"  इन्यनुषज्यते ।  

> "देवर्षिभूतात्मनृणां पितृणां न किङ्करो  
> नायम् ऋणी च राजन्" 

इत्याद्युक्तं सूचयति -- **विगतऋणतातिः**  इति ।  

ब्रह्मचर्यादिभिर् अपाकर्तव्यं भगवत्-प्रपन्नस्य प्रपत्त्यैव कृतम् (/ प्रपत्यैवापाकृतं);  
देव-यज्ञादिकं त्वस्य (/ देवयज्ञादि कर्तव्यमस्य) मध्यम-वृत्त्य्-अनुप्रविष्टं कैङ्कर्यम् इति भावः । 

**द्वन्द्वातितिक्षा**वचनं ??पादानार्थं च ।  
**परिचरणगुणान्** -  कैङ्कर्योपकरण-भूतान् गन्ध-पुष्पादीन् ।  
यद्वा फल-सङ्ग-त्यागादीन् ।  
**सत्-समृद्धिर्** अपि (/  सत्समृद्धीरपि) कैङ्कर्यानुपयुक्ता नैव इत्युक्तम् ।  
**भगवतः**  इत्यादिना  
देवतान्तरेभ्यस् तदीयेभ्यश् च भक्त्यादिकम् अपि न याच्यम् इति सूच्यते ॥ १९॥
</details>


<details><summary>मूलम्</summary>

त्यक्त्वोपायानपायानपि परमजहन्मध्यमां स्वार्हवृत्तिं  
प्रायश्चित्तं च योग्यं विगत ऋणततिर्द्वन्द्ववात्यां तितिक्षुः ।  
भक्तिज्ञानादिवृद्धिं परिचरणगुणान् सत्समृद्धिं च युक्तां  
नित्यं याचेदनन्यस्तदपि भगवतस्तस्य यद्वाऽऽप्तवर्गात् ॥ 19 ॥
</details>


## फल-प्राप्तिः
<details open><summary>विश्वास-प्रस्तुतिः</summary>

आज्ञाकैङ्कर्यवृत्तिष्वनघगुरुजनप्रक्रियानेमिवृत्तिस्स्वार्हानुज्ञातसेवाविधिषु च शकने यावदिष्टं प्रवृत्तः ।  
कर्म प्रारब्धकार्यं प्रपदनमहिमध्वस्तशेषं द्विरूपं भुक्त्वा स्वाभीष्टकाले विशति भगवतः पादमूलं प्रपन्नः ॥ 20 ॥
</details>

<details><summary>स्व-टीका</summary>

उक्तप्रकारस्याधिकारिणः स्वाभिमत-काले परम-फल-प्राप्तिम् आह-- प्रपत्यङ्गत्वान्देऽपि "विहितत्वाच्चाश्रमकर्माऽपि" इति न्यायेन स्वतन्त्राधिकारसिद्धे शक्तस्यास्य कर्तव्यम् **आज्ञाकैङ्कर्यम्** । अकरणे प्रत्यवायरहितम् **अनुज्ञाकैङ्करयम्** ।**द्विरूपम्**  इति -- पुण्यपापरूपमित्यर्थः ॥ २०॥
</details>


<details><summary>मूलम्</summary>

आज्ञाकैङ्कर्यवृत्तिष्वनघगुरुजनप्रक्रियानेमिवृत्तिस्स्वार्हानुज्ञातसेवाविधिषु च शकने यावदिष्टं प्रवृत्तः ।  
कर्म प्रारब्धकार्यं प्रपदनमहिमध्वस्तशेषं द्विरूपं भुक्त्वा स्वाभीष्टकाले विशति भगवतः पादमूलं प्रपन्नः ॥ 20 ॥
</details>


## प्रमाण-ग्रन्थ-प्रयोजनम्
<details open><summary>विश्वास-प्रस्तुतिः</summary>

श्रुत्या स्मृत्यादिभिश्च स्वयमिह भगवद्वाक्यवर्गैश्च सिद्धां  
स्वातन्त्र्ये पारतन्त्र्येऽप्यनितरगतिभिः सद्भिरास्थीयमानाम् ।  
वेदान्ताचार्य इत्थं विविधगुरुजनग्रन्थसंवादवत्या  
विंशत्या न्यासविद्यां व्यवृणुत सुधियां श्रेयसे वेङ्कटेशः ॥ 21 ॥
</details>

<details><summary>स्व-टीका</summary>

परम-पुरुषार्थ-साधिनीं भगवत्-प्रपत्तिं प्रमाणतः प्रभावतः प्रवक्तृतश् च विशिषन्  
तद्-विषय-ग्रन्थ-निर्माण-प्रयोजनं च प्रतिपादयति -

"यो ब्रह्माणं विदधाति पूर्वम्" इत्यादिकया **श्रुत्या** ; " देवानां दानवानां च," " शरण्यं शरणं च (/ देवानां च शरण्यं शरणं)  त्वामाह्वार्दिव्या महर्षयः ",  " शरणं त्वां प्रपन्ना ये ध्यानयोगविवर्जिताः" इति **स्मृत्यादिभिश्च**;  "स्थिते मनसि सुस्वस्थे", "सकृदेव प्रपन्नाय", " सर्वधर्मान् परित्यज्य" इत्यादिभिः **भगवद्वाक्यवर्गैश्च** । **सिद्धाम्** - प्रमितामित्यर्थः । **भगवच्छब्दः** । **स्वातन्त्रे पारतन्त्र्येपि** - अव्यवधाबेन व्यवधानेन वा मुक्तिसाधनत्वे ; यद्वा स्वतन्त्राङ्गत्वविवादेऽपि इत्यर्थः **गुजननग्रन्थाः** स्तोत्रगद्यादयः ॥ २१॥
</details>


<details><summary>मूलम्</summary>

श्रुत्या स्मृत्यादिभिश्च स्वयमिह भगवद्वाक्यवर्गैश्च सिद्धां  
स्वातन्त्र्ये पारतन्त्र्येऽप्यनितरगतिभिः सद्भिरास्थीयमानाम् ।  
वेदान्ताचार्य इत्थं विविधगुरुजनग्रन्थसंवादवत्या  
विंशत्या न्यासविद्यां व्यवृणुत सुधियां श्रेयसे वेङ्कटेशः ॥ 21 ॥
</details>


## स्वानुष्ठानम्
<details open><summary>विश्वास-प्रस्तुतिः</summary>

संसारावर्त-वेग--प्रशमन-शुभ-दृग्--देशिक-**प्रेक्षितो** ऽहं  
**सन्त्यक्तो** ऽन्यैर् उपायैर्, अनुचित-चरितेष्व् अद्य **शान्ताभिसन्धिः** ।  
निःशङ्कस् तत्त्व-दृष्ट्या निरवधिक-दयं **प्रार्थ्य** संरक्षकं त्वां  
**न्यस्य** त्वत्-पाद-पद्मे वरद निज-भरं निर्भरो निर्भयोऽस्मि ॥ 22 ॥
</details>

<details><summary>स्व-टीका</summary>

उक्तमुपायं सुखग्रहणाय स्वानुष्ठानमुखेन निगमयति --  अत्र सर्वशक्तौ परमकारुणिके सर्वीभिमतवरप्रदे न्यस्तभरत्वात् निर्भरत्वनिर्भयत्वसीद्धिः (/ निर्भरत्व-निर्भयत्वादिसिद्धिः) ॥ २२॥

अयमत्र मुमुक्षोरनुशासनीयसंम्रहः-- सदाचार्योपसत्तिधूर्वकं सम्यक् ज्ञानं संपाद्य, गुरुतरोपायान्तरनिष्पादनाद्यनुगुणज्ञानशाक्तिविरहान्निर्विण्णः, स्वशक्यसङ्कत्कर्तव्यलधूपायपरामर्शेन प्रत्यवस्थापितः फलसङ्गकर्तृत्वादित्यागयुक्तसाङ्गभरन्यासेन कृतकृत्यः स्वीकृतभरं शरण्यं श्रियःपतिमवलोक्य निभरो निर्भयश्च स्वयम्प्रयोजनकैङ्कर्येण सुखं वर्त इति ॥ २२॥
</details>


<details><summary>मूलम्</summary>

संसारावर्तवेगप्रशमनशुभदृग्देशिकप्रेक्षितोऽहं  
सन्त्यक्तोऽन्यैरुपायैरनुचितचरितेष्वद्य शान्ताभिसन्धिः ।  
निःशङ्कस्तत्त्वदृष्ट्या निरवधिकदयं प्रार्थ्य संरक्षकं त्वां  
न्यस्य त्वत्पादपद्मे वरद निजभरं निर्भरो निर्भयोऽस्मि ॥ 22 ॥
</details>


<details><summary>विस्तारः (द्रष्टुं नोद्यम्)</summary>

कवितार्किकसिंहाय कल्याणगुणशालिने । श्रीमते वेङ्कटेशाय वेदान्तगुरवे नमः ॥
</details>
