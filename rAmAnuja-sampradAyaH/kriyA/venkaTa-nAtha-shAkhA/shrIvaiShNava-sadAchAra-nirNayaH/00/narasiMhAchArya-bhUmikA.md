+++
title = "नरसिंहाचार्य-भूमिका"
+++
श्रीमते श्रीलक्ष्मीनृसिंहपरब्रह्मणे नमः 

महावैय्याकरणैः, धर्मशास्त्रविचक्षणैः, वेदान्तविशारदैः, नानाशास्त्रपरिशीलन प्राप्त प्रज्ञाप्रकर्षैः 

श्री उ. वे. मेल्पावकं नरसिंहाचार्यस्वामिपादैः अनुगृहीतेयम् 

भूमिका 

'धर्मो विश्वस्य जगतः प्रतिष्ठा' इति श्रुतिर्धर्ममेव सकलजगतां स्थितिहेतुं कथयति । 'धर्मो रक्षति रक्षितः ' इत्यादिस्मृतयश्च स्वेन रक्षितो धर्म एव सकलानिष्टनिवर्तनपूर्वकमिष्टानि प्रापयतीति वदन्ति । धर्मस्य रक्षणाभावे 'धर्म एव हतो हन्ति' इति रीत्या स एवाननुष्ठितश्चेत्तं हिनस्तीत्युच्यते । 

धर्मस्यानुष्ठानं च तत्स्वरूपज्ञानं विना दुर्लभम् । धर्मस्वरूपं च न लौकिकप्रमाणेन प्रत्यक्षेणानुमानेन वावगन्तुं शक्यते । 'चोदनालक्षणोऽर्थो धर्मः' इति शास्त्रेण कर्तव्यत्वेन विहितो धर्म इति तल्लक्षणं चाहुः । 'वेदोऽखिलो धर्ममूलम्' इति धर्मे प्रथमप्रमाणभूतो वेद एवेति स्मरन्ति । 

वेदादनन्तरप्रमाणत्वेन स्मृतिः कीर्त्यते । 

वेदादेव - 

धर्मस्वरूप निर्णयादिकं मन्दमतीनां दुष्करमिति पर्यालोच्य तपशशक्त्या साक्षात्कृतवेदार्थतत्त्वाः मनु-याज्ञवल्क्यपराशरादयः स्मृतीः प्रणिन्युः । यत्र धर्मस्वरूपं, तदनुष्ठान प्रकारः, तत्फलं तदकरणे प्रत्यवाय इत्यादिकं सुविशदं प्रतिपाद्यते । 

vi 

स्मृत्यनन्तरतया धर्मे प्रमाणत्वेन वेदविदां शिष्टाग्रेसराणामाचारः कीर्त्यते । इदमेवोक्तम् 'तद्विदां च स्मृतिशीले' इति । अयं च शिष्टाचारो मूलभूतवेदस्मृत्यविरुद्धेष्वर्थेषु संशये सति व्यवस्थापको भवति । एवं स्मृतिरपि मूलप्रमाणभूतवेदाविरुद्ध विषय एव प्रामाण्यं लभते । अन्यथा 'विरोधे त्वनपे (क्षं) क्ष्यं स्यात्' इति स्मृतेरप्यनादर एवेति मीमांसायां निरणायि । 

त्वम् । 

धर्मार्थकाममोक्षाख्याः पुरुषार्थाश्चत्वारः प्रसिद्धाः । तत्र अर्थादीनां त्रयाणामेव साक्षात्पुरुषैरर्थ्यमानतया पुरुषार्थधर्मस्य तु अलौकिकश्रेयस्साधनरूपस्येतर पुरुषार्थसाधनत्वेनौपचारिकः पुरुषार्थत्वव्यवहारः । धर्मेण धर्मादयश्वत्वारोऽप्यवाप्यन्ते । धर्मेण धर्मोऽवाप्यते । 'पुण्यं प्रज्ञां वर्धयति क्रियमाणं पुनः पुनः । बृद्धप्रज्ञः पुण्यमेव पुनरारभते नरः ।' इति रीत्या पूर्वमनुष्ठितो धर्मः प्रज्ञाभिवर्धनद्वारेण पुनर्धर्मानुष्ठाने हेतुर्भवति । अतो धर्मो धर्मस्य साधनं भवति । 

एवं धर्मोऽर्थस्यापि साधनं भवति । इह जन्मनि कश्चिद्धनिकोऽस्ति चेत् तस्य पूर्वजन्मानुष्ठितधर्म एवं निदानं भवति । तदेव महाकविना श्रीहर्षेण 'पूर्वपुण्यविभवव्ययलब्धाः संपदः' इति वर्ण्यते । 

एवं 'ज्योतिष्टोमेन स्वर्गकामो यजेत' इत्यादिशास्त्रविहितज्योतिष्टोमादिधर्मानुष्ठानेनानन्तरजन्मनि स्वर्ग रूपसुखविशेषः काम्यमानः सिध्यति । 

vii 

एवं मोक्षाख्यपरमपुरुषार्थोऽप्यनभिसंहित फलेनानुष्ठितधर्मेण भक्तियोगद्वारा साध्यत इति पुरुषार्थचतुष्टय साधनत्वं धर्मस्य भवति । 

एवमितरपुरुषार्थार्थत्वेऽपि धर्मस्यैव प्राधान्यमभिसंधीयते । अर्थकामौ धर्माविरोधेनैव संपाद्यौ, तावेव प्रशस्तौ, इति जोघुष्यते । श्रीभगवद्गीतायां 'धर्माविरुद्धः कामोऽस्मि " इत्यनेन धर्मविरुद्धकामस्य त्याज्यत्वं सूचितम् । 

'रामो विग्रहवान् धर्मः' इति रीत्या विग्रहवद्धर्मस्वरूपः श्रीरामः कैकेय्या वनं प्रति त्वरया प्रेर्यमाणः 'नाहमर्थपरो देवि ! लोकमावस्तुमुत्सहे । विद्धि मामृषिभिस्तुल्यं केवलं धर्ममास्थितम् ॥' इत्यर्थपरत्वं विना धर्मानुष्ठानमेव प्रशस्तमिति धर्मविरुद्धार्थस्य हेयत्वमिति चाभिप्रयन् कथयति । 

उपरि च 'द्वेष्यो भवत्यर्थपरो हि लोके कामात्मता खल्वपि न प्रशस्ता ।' इत्यादिना तदेव स्पष्टयन् धर्माविरुद्धयोरेवार्थकामयोर्ज्यायस्त्वप्रतिपादनात् धर्मस्यैव प्राधान्यं प्रतिपादितं भवति । 

सोऽयं धर्मः 'सामान्यधर्मः, विशेषधर्मः' इति प्रथमतो विभागमर्हति । सामान्यधर्मः सर्वैरनुष्ठेयत्वेन चोदितः सत्यवचनास्तेयादिः । विशेषधर्मः पुनः वर्णाश्रमभेदेन नित्य - नैमित्तिककाम्यभेदेन च विभज्यते, आपद्धर्म इति च । 

ब्राह्मण-क्षत्रिय-वैश्यशूद्रेण चतुर्धा विभक्तानां वर्णानां 

ब्रह्मचर्य - गार्हस्थ्य - वानप्रस्थ्य 


सन्न्यासरूपाणामाश्रमाण 

VI11 

प्रातिविकतया विशिष्य धर्मा बहवो धर्मशास्त्रेषु प्रतिपाद्यन्ते । 'ब्राह्मणेन निष्कारणो धर्मः षडङ्गो वेदोऽध्येयो ज्ञेयश्र्व' इति फलमनपेक्ष्य षडङ्गकवेदाध्ययनं कर्तव्यतया विहितो ब्राह्मणधर्मः । वेदार्थज्ञानं च संपाद्यमिति विधीयते । अध्ययनतदर्थज्ञाने उपरितनकृत्यानुष्ठानार्थे एव । एवं जातकर्मादिरपि ब्राह्मणादिकर्तव्यधर्मः । क्षत्रियादीनां राज्यपरिपालनादिकं धर्म इति प्रसिद्धम् । 

ब्राह्मणस्य ब्रह्मचर्याद्याश्रमाश्चत्वारोऽपि विधीयन्ते । ब्रह्मचारिधर्मः गुरुकुलवास-भैक्षचर्यादिः । गृहस्थस्योपासनवैश्वदेवादिकः । वानप्रस्थस्यारण्ये निवासतपश्चर्यादिकः । संन्यासिनो ग्रामकरात्वतया गमनं, भगवत्स्मरणं, मन्त्रजपादिकश्चेत्येते धर्माः शास्त्रेषु प्रत्यपादिषत । 

सर्वेषामपि नित्यनैमित्तिके कर्मणी अवश्यानुष्ठेये इति तत्परित्यागे प्रत्यवायश्च स्मर्यते । सन्ध्यावन्दनादिराचारः स्मृति - शिष्टाचारप्रसिद्धः सकलवैदिककर्मसु योग्यतामापादयतीति 'सन्ध्याही नोऽशुचिनित्यमनर्हः सर्वकर्मसु' इति च स्मरन्ति दक्षादयः । 

अतो ब्राह्मणस्य सर्वेष्वाश्रमेषु निविष्टस्य प्रतिदिनं स्वकर्तव्य नित्यकर्म ज्ञानाय स्मर्तृभिर्मन्वादिभिस्तत्र तत्रोक्तान् विशकलितान् तत्प्रकारांश्च समाहृत्य पूर्वे परम्परयोपदिष्टवन्त आसन् । तत्र केचिदाचार्याः पश्चात्तनानामपि जिज्ञासूनामुपचिकीर्षया ग्रन्थरूपेण चोपादिक्षन् । श्रीभगवद्भाष्य- 

1X 

कारविरचितनित्यग्रन्थः, वङ्गिवंशेश्वरार्यकृत नित्यग्रन्थः, श्रीमनिगमान्त महादेशिकानुगृहीत सच्चरित्र रक्षा-पाश्चरात्ररक्षादिः, वैदिकसार्वभौमनिबद्धस्मृतिरत्नाकरः, श्रीवैकुण्ठदोक्षित विरचितप्रपन्नधर्मसारसमुच्चयः, नैध्रुव श्रीवीरराघवाचार्यकृतसकलस्मृतिसंग्रहरूपसच्चरितसुधानिधिः श्रीवैद्यनाथ दीक्षितोयाह्निकाण्डश्चेत्येते ग्रन्थाः परमोपकाराय प्रभवन्ति । 

सत्स्वप्येतेषु ग्रन्थेषु केषांचित्संक्षिप्तत्वात् केषांचिदतिविस्तृतत्वाच्च प्राज्ञेतरेषामनुष्ठेयप्रकारास्ततो न सुग्रहा भवन्तीति नातिसंक्षेपविस्तरं कश्चन ग्रन्थोऽपेक्षित आसीत् । तदर्थं श्रीवैष्णव सदाचारनिर्णयाख्य माह्निक ग्रन्थं श्रीमद्वेदमार्गेत्यादिपरमहंस परिव्राजकाचार्याः श्रीमदहोबिलमठे षड्विंशमास्थानम् अलंकृतवन्तः श्रीवण्शठकोपश्रीरङ्गनाथ यतीन्द्रमहादेशिकाः परमकृपया निरमिमत । यक्ष प्रातः शय्यात उत्थानप्रभृति रात्रौ शयनपर्यन्तं प्रतिदिनं कर्तव्यानि अभिगमनोपादानेज्यास्वाध्याययोगाख्यानि कर्माणि सुस्पष्टमन्यूनानतिरिक्तं च प्रत्यपादिषत । किं च श्रीनृसिंहश्रीरामश्रीकृष्णजयन्त्यः, श्रवणद्वादशी च निरणायिषत । स्त्री-यतिधर्माश्च समग्राहिषत । अत्रैव स्वमूलप्रमाणत्वेन स्मृतिरत्नाकर-सच्चरित्रसुधनिधी कीर्त्यते । 

अयमाह्लिकग्रन्थः प्रागान्ध्रलिप्यां च मुद्रित आसीत् । परंतु स दुर्लभ इदानीम् । श्रीमद्भिरहोबिलमठीयद्वाचत्वारिं शमास्थानम् अलंकृतवद्भिः सुप्रसिद्धज्ञानानुष्ठानात्मगुणैः अविशेषेण सकलमत संप्रदाय स्थैरप्येककण्ठयेन स्थेयतया संप्रति- 

ii 

X 

पन्नैः श्रीमद्वेदमार्गेत्यादि बिरुद बृन्द विभूषितै रस्मदाचार्यपादैः श्रीवण्शठकोपश्री श्री रङ्गशठकोपयतीन्द्रमहा देशिकैः सम्यग्विशोध्य ग्रन्थाक्षरेण प्रकशितोऽयं ग्रन्थः इदानीं सुलभः; तथापीदानीन्तनानां पदे पदे ग्रन्थाक्षरपरिचयहान्या नागराक्षरमुद्रणम् अस्य ग्रन्थस्यावश्यकमस्ति । 

किंचातोक्तानामर्थानां प्रमाणजिज्ञासा संशयविषयभूतेऽर्थे निर्णयापेक्षा चास्ति । एतत्सर्वं समीचीनाचार्य सकाशाद् यथावच्छ्रवणादेव सम्यक् पूर्येतेति तदर्थ माह्निककालक्षेप इत्याचार्यमुखादेतदर्थश्रवणं प्राञ्चः कल्पयामासुः । 

एतद्रीतेश्च सर्वेषामसुलभत्वात् केषांचिदेव सुलभत्वादभिज्ञाचार्य सकाशादधिगताकितत्त्वार्थे रेतद्ग्रन्थार्थस्य सर्वस्य यथाश्रुतं ग्रन्थरूपेण प्रकाशनं कृतं चेत् तदान्येषां महते उपकाराय कल्पतेतीदं समालोच्यास्मत्सुहृत्तम अस्मदाचार्यं सकाशादधिगताह्निकादिसकलवैदिकग्रन्थविशेषार्थः न्यायोभयवेदान्तविचक्षणः विल्लिवलं श्रीकृष्णमाचार्यः अहोबिलमठास्थानविद्वान् अमुमाह्निकग्रन्थमतिविस्तृतस्वविवरणेन संस्कृतद्राविडमयेन सह मुद्रयित्वा प्रकाशयितुं प्रावर्तत । 

ग्रन्थेऽस्मिन् तत्र तत्रास्मदाचार्यवर्यैरनुगृहीताः सूक्ष्मार्थाः सर्वेऽपि प्राकाश्यं नोता इति प्रेक्षकाः स्वयमेव जानीयुः । अत्र १६२ तमे पुढे 

'मद्विशिष्टान् तुल्यांश्च बहून् सतीर्थ्यान् पृष्ट्व 

वेमं विषयमत्र भीतभीतोऽहं प्रकाशयामि । 

xi 

मद्गृहीता अर्थाः सर्वात्मनाविष्करणीया इति दुरभिनिवेशेन नाव कर्मण्यहं प्रावतिषि । अपि त्वस्मदाचार्यपादोपदिष्टास्तैः कृच्छ्रलब्धा इमे उपदेशपथाद् भ्रष्टा मा भूवन् इत्येव'. 


इति स्वस्मिन् औद्धत्यशङ्कां परेषां परिहरन् विषयमिमं स्वयमेव प्रकटीकरोति । 

अत्रत्याः केचन विशेषाः प्रदर्श्यन्ते- 

(१) आचमनविषयेऽङ्गुलिनिवेशादिकेऽविशेषेण सर्वैरनुष्ठीयमानप्रकारे प्रामाणिकतासंशयः कैश्चिदुपक्षिप्तोऽस्मदाचार्यपादानुगृहीत श्रीवैष्णवसदाचारसुरद्रुमनिरूपितरीतिं प्रदर्श्य शाण्डिल्यस्मृत्यादिविहितत्वेन प्रामाणिकत्वमाविष्कृत्य निराक्रियत 59 तमे पुटे ॥ 

(२) अस्मदाह्निके मृत्तिकास्नानविधी 'शिरस्यभ्युक्ष्य' इत्युक्ताभ्युक्षणं सेचनमात्रमिति बहुप्रमाणप्रदर्शनपुरस्सरमुपपाद्य प्रसङ्गात् प्रोक्षणाभ्युक्षणावोक्षणानां स्वरूपं सप्रमाणं प्रकाश्य तत्र प्रकारभेदश्च प्रादर्शि । 

(३) धर्मशास्त्रोक्तमृत्तिकास्नाने स्नानानन्तरमेव स्नानाङ्गतर्पणकरणम्, पूर्वाचार्योक्तमृत्तिकास्नाने वस्त्रधारणोधर्ध्वपुण्ड्र धारणानन्तरमेवेति व्यवस्था सप्रमाणं न्यरूप्यत । कालद्वयोक्तस्नानाङ्गतर्पणस्य सार्वभौमोक्त- 

व्यवस्थाप्रकारश्चाकथ्यत ॥ 

(४) वस्त्रनिष्पीडनविषये वारुणस्नाने समनन्तरं स्नानाङ्गतर्पणे कृते उत्तरीयवस्त्रेण कर्तव्यं समन्त्रकवस्त्र निष्पी- 

xii 

डनम्, पूर्वाचार्योक्तमृत्तिककास्नानं कुर्वद्भिरुत्तरीयेण शोधितया स्नानशाट्या च कर्तव्यममन्त्रकं वस्त्रनिष्पीडनम्, आधारशक्त्यादितर्पणानन्तरं 

स्नानशाट्या 

समन्त्रकं करणीयं वस्त्रनिष्पीडनम् इति विभागः सप्रमाणमुपापादि ॥ 

(५) भगवदाराधनकाले घण्टानादनं निवेदनाभिषेकादिकाले पार्श्वद्वयेनान्यत्रैकपार्श्वेन चालयादिषु क्रियमाणमुपलभ्यते । 

तत्र पाञ्चरातसंहिताप्रमाणं प्रदर्श्य तस्य प्रामाणिकता समार्थ्यत ॥ 

एवं विशेषादिङ्मानं मया प्रदर्शिताः । अन्यानप्यनेकान् अपूर्वानर्थान् तत्र तत्र प्रमाणोपपत्तिपुरस्सरं प्रकाशयन् श्रीकृष्णमाचार्यः सहृदयानां हृदयमतीवावर्जयतीति नैतद् दुरपह्नवम् । न केवलमाकोक्तार्थस्य प्रामाणिकत्वोपपादनमात्र मलाकारि, किंतु बहुग्रन्थस्थ तत्तदंश प्रदर्शनेन महान्तं विमर्शविशेषमेवायमकार्षीदिति स्पष्टं प्रेक्षकाणाम् । 

अत्र बहुत प्रसङ्गान्निरूपणीयेष्वर्थेषु मतसंप्रदायभेदप्रकाशनविवरणादौ सत्यपि यस्य कस्यापि मनसस्तापो यथा न भवेत्तथा सावधानं प्रवृत्तिरुपलभ्यत इत्यभिनन्दनीयोऽयं विषयः सर्वेषां मध्यस्थदृष्टीनाम् । 

अत्नात्यल्पाः ग्रन्थलेखकसर्वसाधारणाः काचन न्यूनता प्रातिस्तिकतया निवेदिताः शोधनिकायां समीक्रियेरन्निति मन्ये । एवमस्यादरणेऽभिशैलौकिकैश्च पदे पदे कृते सति 

xiii 

प्राचीनानवश्यमुद्रणीयान् अन्यानपि ग्रन्थान् अयं सोत्साहं सम्यक् प्रकाशयेदिति विश्वसिमि प्रार्थये चास्योत्साहः अस्तिकैरभिवर्धनीय इति ॥ 

एतद्ग्रन्थविषयार्थ निर्दिधारयिषया स्वेन निर्धारितार्थसंवादसं पिपादयिषया चानकेऽभिज्ञाः शिष्टाश्च परिपृष्टाः, ग्रन्थाश्च बहवः परिशीलिता इति ज्ञायते । स्मृतिरत्नाकर-सच्चरित्रसुधानिधि - प्रपन्नधर्मसारसमुच्चयपञ्चकालक्रियादीपसच्चरित्ररक्षा श्रीपाञ्चरातरक्षा मुमुक्षुदर्पण आपस्तम्बीयश्रीत सूत्रसायणभाष्यशेषसंहिता - नारदीयसंहिता श्रीमद्गोपालकाह्निकतद्वयाख्यानभूताह्निकार्थप्रकाशिका - श्रीवैष्णवसदाचारसुरद्रुमादिबहुग्रन्थ निरीक्षणेनार्थनिरूपण मलाकारीति, अनेनास्य भूयिष्ठः परिश्रमोऽधिकतरास्थयैव विहित इति नातिशयोक्तिरियम् । 

विश्वप्रसिद्धतर वैदुष्यस्य सुशिक्षितलेखनपाटवस्यास्य 

सहृदयहृदयंगमोपन्यसनस्य श्रीकृष्णमाचार्यस्यार्थनिरूपण- 

प्रकारे, लेखनसरण्यां च नैव किंचिन्मया वक्तव्यमस्ति । आशा से सुमनस्कतया, एतादृशग्रन्थ प्रकाशनोत्साहः परिश्रमश्चास्मदाचार्यपादानुग्रहविशेषेण भूयोभूयः सफलो भवेदिति ॥ 

श्रीरङ्गशठजिद्योगिचरणाम्बुज सेवनात् । लब्धसत्तो नृसिंहार्यो व्यलेखीद् भूमिकामिमाम् ॥ 

मधुरान्तकम् । 

शुक्ल आश्वयुज शुक्लदशमी 

8-11-1989 

इत्थं, 

मेल्पाक्कं नरसिंहाचार्यः 
