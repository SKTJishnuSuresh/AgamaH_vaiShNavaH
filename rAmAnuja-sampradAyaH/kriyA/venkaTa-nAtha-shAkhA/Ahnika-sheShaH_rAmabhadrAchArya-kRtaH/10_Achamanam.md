+++
title = "१० आचमनम्"

+++

अथ आचमनम्

श्व-खर-शूद्रादीन् पश्यन्, जल्पन्, तिष्ठन्,  
प्रतीची-दक्षिणाभिमुखो नाचामेत्,  
तथा ऽऽचमने कृते पुनर् आचामेत् ।  
जानुदघ्नजले तु तिष्ठन्नाचामेत् । शिखाकच्छगलने यज्ञोपवीतविपर्यासे शोणितस्त्रीगवां स्पर्शे क्षुधष्ठींवन[[ष्ठीवन??]]जम्भणेष्वाचमनं दक्षिणश्रवणस्पर्शरूपं वा कार्यम् । पूजाहोमादिषु आदौ द्विः अन्ते सकृत् । स्नानभोजनादिषु आदौ सकृत् । अन्ते द्विराचमनं कार्यम् । आह्निके तु स्नानस्यादावपि द्विराचमनमुक्तम् । यथोचितमत्र ग्राह्यम् । फलमूलतिलेक्षुपुष्पतुलसीव्यतिरिक्तभक्षणेप्यन्ते आचमनं जलाभावाद्यसमये दक्षिणश्रवणस्पर्शरूपं वा कार्यम् । यत्र यत्र पादप्रक्षालनं तत्र तत्राचमनं, यत्र यत्राचमनं प्राप्तं तत्र तत्र पादप्रक्षालनञ्च । तर्जन्या न दन्तधावनं कार्यम् । सोपानत्पदस्तैलाभ्यक्तः [[??]] कृतक्षौरः अनुपवीतश्च न दन्तधावनं कुर्यात् । करणे अहरुपवासः । अशक्तौ गायत्र्यष्टशतं जपेत् । 

[[296]]

गण्डूषन्तु, सर्वत्रासीन एव वामभागे कुर्यात्, जले पाणौ स्नाने च न गण्डूषान् कुर्यात् ।

***