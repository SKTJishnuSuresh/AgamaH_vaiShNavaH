+++
title = "५ उभयलिङ्गाधिकरणम्"

+++

**श्रीशारीरकमीमांसाभाष्ये उभयलिङ्गाधिकरणम्॥५॥**

<details><summary>अधिकरणार्थः (द्रष्टुं नोद्यम्)</summary>

सर्वत्र व्याप्तिमत्य् अपि ब्रह्मणि  
निखिल-हेय-प्रत्यनीकता  
समस्त-कल्याण-गुणाकरता च
</details>

## सङ्गतिप्रदर्शनम्

<details open><summary>विश्वास-प्रस्तुतिः</summary>

दोषदर्शनाद् वैराग्योदयाय  
जीवस्यावस्था-विशेषा निरूपिताः॥
</details>

<details><summary>English</summary>

The different states of the individual soul have been discussed, to the end that an insight into their imperfections may give rise to indifference towards all worldly enjoyments. 
</details>

<details><summary>मूलम्</summary>

दोषदर्शनाद्वैराग्योदयाय जीवस्यावस्थाविशेषा निरूपिताः
</details>

<details><summary>श्रुत-प्रदीपिका</summary>

एसङ्गतिमाह - दोष इति ।  
ब्रह्मणो हेयप्रत्यनीकत्वं कल्याणगुणाकरत्वं च पादार्थः ।  स्वप्नार्थ-स्रष्टृवत्व--सुषुप्ति-स्थानत्वयोर् अपि  
कल्याण-गुण-रूपत्वाद् इह सङ्गतिः ।  
मूर्छा तु सुषुप्ति-सापेक्षत्वाद् इह चिन्तिता ॥

</details>

<details open><summary>विश्वास-प्रस्तुतिः</summary>

इदानीं ब्रह्म-प्राप्ति-तृष्णा-जननाय  
प्राप्यस्य ब्रह्मणो निर्दोषत्व-कल्याण-गुणात्मकत्व-प्रतिपादनायारभते।
</details>

<details><summary>English</summary>

Next now, in order to give rise to the desire of attaining to Brahman,  
the Sūtras proceed to expound how Brahman's nature is raised above all imperfections  
and constituted by mere blessed qualities. 
</details>


<details><summary>मूलम्</summary>

इदानीं ब्रह्मप्राप्तितृष्णाजननाय प्राप्यस्य ब्रह्मणो निर्दोषत्वकल्याणगुणात्मकत्वप्रतिपादनायारभते।
</details>

## संशयप्रतिपादनम्


<details open><summary>विश्वास-प्रस्तुतिः</summary>

तत्र जागर-स्वप्न-सुषुप्ति-मुग्ध्य्-उत्क्रान्तिषु स्थानेषु  
तत्-तत्-स्थान-प्रयुक्ता  
जीवस्य ये दोषाः  
ते तद्-अन्तर्यामिणः परस्य ब्रह्मणोऽपि  
तत्र तत्रावस्थितस्य सन्ति,  
नेति विचार्यते।
</details>

<details><summary>English</summary>

The following point requires to be considered first.  
Do those imperfections which cling to the individual soul in consequence of its different states--  
viz. the waking state, dreams, deep sleep, swoon, departure from the body--  
affect also the highest Brahman which as its inner Ruler abides within the soul in those different states, or not?

</details>


<details><summary>मूलम्</summary>

तत्र जागरस्वप्नसुषुप्तिमुग्ध्युत्क्रान्तिषु स्थानेषु तत्तत्स्थानप्रयुक्ता जीवस्य ये दोषाः ते तदन्तर्यामिणः परस्य ब्रह्मणोऽपि तत्र तत्रावस्थितस्य सन्ति, नेति विचार्यते।
</details>

## पूर्वपक्षः

<details open><summary>विश्वास-प्रस्तुतिः</summary>

किं युक्तम्? सन्तीति।  
कुतः? तत्-तद्-अवस्थ-शरीरे ऽवस्थानात्।
</details>

<details><summary>English</summary>

--They do affect it, since Brahman abides within the bodies which are in those different states.
</details>

<details><summary>मूलम्</summary>

किं युक्तम्? सन्तीति।  
कुतः? तत्तदवस्थशरीरेऽवस्थानात्।

</details>


### दोष-सम्बन्ध+अयोगाक्षेप-परिहारौ


<details open><summary>विश्वास-प्रस्तुतिः</summary>

> ननु  
> 
>> **सम्भोग-प्राप्तिर् इति चेन् न - वैशेष्यात्** (शारी.१.२.८)  
>
>> **स्थित्य्-अदनाभ्यां च** (शारी.१.३.६) 
>
> इत्यादिषु  
> परस्याकर्मवश्यत्वेन दोषाभाव उक्तः,  
> तत् कथम् अ-कर्म-वश्यस्य परस्य ब्रह्मणस्  
> तत्-तत्-स्थान-सम्बन्धाद् दोष उच्यते? 
</details>

<details><summary>English</summary>

--But Sūtras such as I, 2, 8 have already declared that the highest Brahman, because not subject to the influence of karman, is free from all imperfections; how then can imperfections cling to it for the reason that it is connected with this or that place?--
</details>


<details><summary>मूलम्</summary>

ननु **सम्भोगप्राप्तिरिति चेन्न वैशेष्यात्** (शारी.१.२.८) **स्थित्यदनाभ्यां च** (शारी.१.३.६) इत्यादिषु परस्याकर्मवश्यत्वेन दोषाभाव उक्तः, तत्कथमकर्मवश्यस्य परस्य ब्रह्मणस्तत्तत्स्थानसम्बन्धाद्दोष उच्यते; 
</details>

<details open><summary>विश्वास-प्रस्तुतिः</summary>

इत्थम् उच्यते –  
कर्माण्य् अपि देह-सम्बन्धम् आपादयन्त्य्  
अ-पुरुषार्थ-जननानि भवन्ति –  
इति **देह-योगाद् वा** (शारी.३.२.५) इत्य्-अत्रोक्तम्; 
</details>

<details><summary>English</summary>

In the following way.  
As was shown under III, 2, 6, works give rise to imperfection and suffering in so far as they cause the connexion of the soul with a body.  
</details>


<details><summary>मूलम्</summary>

इत्थमुच्यते – कर्माण्यपि देहसम्बन्धमापादयन्त्यपुरुषार्थजननानि
भवन्ति – इति **देहयोगाद्वा** (शारी.३.२.५) इत्यत्रोक्तम्; 
</details>


<details><summary>विस्तारः (द्रष्टुं नोद्यम्)</summary>

अनुत्थानशङ्कां परिहरति - इत्थम् इति । राज-कोप-द्वार-भूत--खड्ग-प्रहारस्येव  
द्वार-हेतोः साक्षाद्-अपुरुषार्थ-हेतुत्वात्  
स्वेच्छाधीनत्वे ऽपि तथात्वानपगमात् पूर्वपक्षोत्थानमित्यर्थः । 
</details>


<details open><summary>विश्वास-प्रस्तुतिः</summary>

तच् च देह-सम्बन्धस्यापुरुषार्थत्वेन भवति;  
इतरथा कर्माण्य् एव दुःखं जनयिष्यन्ति; किं देहसम्बन्धेन;  
</details>

<details><summary>English</summary>

The efficient cause therein is the imperfection inherent in the connexion with a body; for otherwise the works themselves would directly give rise to pain, and what then would be the use of the connexion with a body? 
</details>


<details><summary>मूलम्</summary>

तच्च देहसम्बन्धस्यापुरुषार्थत्वेन भवति;  
इतरथा कर्माण्येव दुःखं जनयिष्यन्ति; किं देहसम्बन्धेन;  

</details>

<details open><summary>विश्वास-प्रस्तुतिः</summary>

अतोऽकर्मवश्यत्वे सत्य् अपि नाना-विधाशुचि-देह-सम्बन्धो ऽपुरुषार्थ एव;  
</details>

<details><summary>English</summary>

Hence, even in the case of a being not subject to karman, its connexion with various unholy bodies will cause imperfection and suffering. 
</details>


<details><summary>मूलम्</summary>

अतोऽकर्मवश्यत्वे सत्यपि नानाविधाशुचिदेहसम्बन्धोऽपुरुषार्थ एव;  
</details>

<details open><summary>विश्वास-प्रस्तुतिः</summary>

अतस् तन्-नियमनार्थं  
स्वेच्छया तत्-प्रवेशेऽप्य्  
अ-पुरुषार्थ--सम्बन्धो ऽवर्जनीयः;
</details>

<details><summary>English</summary>

And even when such a being voluntarily enters into such bodies in order to rule them, connexion with imperfections is unavoidable; 
</details>


<details><summary>मूलम्</summary>

अतस्तन्नियमनार्थं स्वेच्छया तत्प्रवेशेऽप्यपुरुषार्थसम्बन्धोऽवर्जनीयः;
</details>

<details open><summary>विश्वास-प्रस्तुतिः</summary>

पूय-शोणितादि-मज्जनं हि  
स्वेच्छा-कारितम् अप्य्  
अपुरुषार्थ एव ।
</details>

<details><summary>English</summary>

no less than to be immersed in blood and purulent matter, even if done voluntarily, will make a man unclean. 
</details>


<details><summary>मूलम्</summary>

पूयशोणितादिमज्जनं हि स्वेच्छाकारितमप्यपुरुषार्थ एव ।
</details>

### पूर्वपक्षार्थनिगमनम्

<details open><summary>विश्वास-प्रस्तुतिः</summary>

अतो यद्य् अपि  
जगद्-एक-कारणं सर्व-ज्ञत्वादि--कल्याण-गुणाकरं च ब्रह्म,  
तथा ऽपि  

> **यः पृथिव्यां तिष्ठन्** (बृह.५.७.३)  
**य आत्मनि तिष्ठन्** (बृह.५-७-२२)  
**यश् चक्षुषि तिष्ठन्** (बृह.५-७-१८)  
**यो रेतसि तिष्ठन्** (बृह.५.७.२३) 

इत्य्-आदि-वचनात्  
तत्र तत्रावस्थितस्य तत्-तत्-सम्बन्ध-रूपापुरुषार्थास् सन्तीति॥
</details>

<details><summary>English</summary>

Although therefore Brahman is the sole cause of the world and a treasure-house of all blessed qualities, yet it is affected by the imperfections springing therefrom that, as declared by Scripture, it abides within matter, bodies, and their parts, and thus is connected with them 

> (cp. 'he who abides within earth, within the soul, within the eye, within the seed,' &c., Br̥. Up. III, 7, 3).

</details>


<details><summary>मूलम्</summary>

अतो यद्यपि जगदेककारणं सर्वज्ञत्वादिकल्याणगुणाकरं च ब्रह्म, तथापि **यः पृथिव्यां तिष्ठन्** (बृह.५.७.३) **य आत्मनि तिष्ठन्** (बृह.५-७-२२) **यश्चक्षुषि तिष्ठन्** (बृह.५-७-१८) **यो रेतसि तिष्ठन्** (बृह.५.७.२३) इत्यादिवचनात् तत्र तत्रावस्थितस्य तत्तत्सम्बन्धरूपापुरुषार्थास्सन्तीति॥
</details>

## सिद्धान्तः
### सूत्रार्थविवरणम्

<details open><summary>विश्वास-प्रस्तुतिः</summary>

एवं प्राप्ते प्रचक्ष्महे – न स्थानतोऽपि परस्य – इति ।  
</details>

<details><summary>मूलम्</summary>

एवं प्राप्ते प्रचक्ष्महे – न स्थानतोऽपि परस्य – इति ।  
</details>


<details open><summary>विश्वास-प्रस्तुतिः</summary>

न स्थानतोऽपि +++(हेयगुणिता परस्य)+++ -  
परस्योभयलिङ्गं सर्वत्र हि ॥ 3-2-11 ॥
</details>

<details><summary>English</summary>

Not on account of place even (is there any imperfection) of the Highest;   
for everywhere (it is described) as having twofold characteristics.
</details>


<details><summary>मूलम्</summary>

न स्थानतोऽपि परस्योभयलिङ्गं सर्वत्र हि ॥ 3-2-11 ॥
</details>


<details><summary>श्रुत-प्रदीपिका</summary>

स्थानेषु - अवस्थासु ।  
तत्-तद्-अवस्थ-शरीरे - जागारदिहेतुत्वावस्थद्-इशरीरे । 
</details>


<details open><summary>विश्वास-प्रस्तुतिः</summary>

न पृथिव्य्-आत्मादि-स्थानतोऽपि  
परस्य ब्रह्मणः  
अ-पुरुषार्थ-गन्धस् सम्भवति ।
</details>

<details><summary>English</summary>

Of this primā facie view the Sūtra disposes by saying--'Not even from place, such as earth, soul, &c., is there possible for the highest Self a shadow even of imperfection; 
</details>


<details><summary>मूलम्</summary>

न पृथिव्यात्मादिस्थानतोऽपि परस्य ब्रह्मणः अपुरुषार्थगन्धस्सम्भवति ।
</details>


<details><summary>विस्तारः (द्रष्टुं नोद्यम्)</summary>

पृथिव्यात्मादि इति ।  
"तत्संसर्गौ च पञ्चम" इति नयाद्+++(=??)+++  
आत्मनि स्थिता नाशुद्धिर्  
इत्य् आत्मोपादानम् ॥ 12 ॥
</details>


<details open><summary>विश्वास-प्रस्तुतिः</summary>

कुतः?  
"उभयलिङ्गं सर्वत्र हि" –  
यतः सर्वत्र श्रुति-स्मृतिषु  
परं ब्रह्म  
**उभयलिङ्गम्** – उभय-लक्षणम् अभिधीयते,  
निरस्त-निखिल-दोषत्व--  
कल्याण-गुणाकरत्व-लक्षणोपेतम् इत्य्-अर्थः। 
</details>

<details><summary>English</summary>

since everywhere in Scripture as well as Smr̥ti Brahman is described as having characteristics of a double kind; viz. on the one hand freedom from all imperfections, and on the other possession of all blessed qualities. 
</details>

<details><summary>मूलम्</summary>

कुतः? उभयलिङ्गं सर्वत्र हि – यतः सर्वत्र श्रुतिस्मृतिषु परं ब्रह्म उभयलिङ्गम् – उभयलक्षणमभिधीयते, निरस्तनिखिलदोषत्वकल्याणगुणाकरत्वलक्षणोपेतमित्यर्थः। 
</details>

<details open><summary>विश्वास-प्रस्तुतिः</summary>

> अपहत-पाप्मा विजरो विमृत्युर् विशोको  
विजिघत्सो+++(=अबुभुक्षः)+++ ऽपिपासस्  
सत्य-कामः सत्य-सङ्कल्पः  
(छा.८.१.५)  
</details>

<details><summary>English</summary>

For Scripture says that the Supreme Person is free from evil, free from old age, free from death, free from grief, free from hunger and thirst; that all his wishes realise themselves, that all its purposes realise themselves' (Cḥ. Up. VIII, 1, 5)--
</details>


<details><summary>मूलम्</summary>

**अपहतपाप्मा विजरो विमृत्युर्विशोको विजिघत्सोऽपिपासस्सत्यकामः सत्यसङ्कल्पः** (छा.८.१.५)  
</details>


<details open><summary>विश्वास-प्रस्तुतिः</summary>

> समस्त-कल्याण-गुणात्मकोऽसौ   
> स्व-शक्ति-लेशाद् धृत-भूत-सर्गः (वि.पु.६.५.८४)  
</details>

<details><summary>English</summary>

And Smr̥ti says, 'He comprises within himself all blessed qualities, by a particle of his power the whole mass of beings is supported.'  
</details>


<details><summary>मूलम्</summary>

**समस्तकल्याणगुणात्मकोऽसौ स्वशक्तिलेशाद्धृतभूतसर्गः** (वि.पु.६.५.८४)  
</details>


<details open><summary>विश्वास-प्रस्तुतिः</summary>

> तेजो-बलैश्वर्य-महावबोध–  
सुवीर्य-शक्त्य्-आदि-गुणैक-राशिः।  
परः पराणां सकला न यत्र  
क्लेशादयस् सन्ति परावरेशे (वि.पु.६.५.८५)  
</details>

<details><summary>English</summary>

In him there are combined energy, strength, might, wisdom, valour, and all other noble qualities. He is the Highest of the high, no pain or other imperfections affect him, the Lord of all, high or low. 
</details>


<details><summary>मूलम्</summary>

**तेजोबलैश्वर्यमहावबोध–सुवीर्यशक्त्यादिगुणैकराशिः। परः पराणां सकला न यत्र क्लेशादयस्सन्ति परावरेशे** (वि.पु.६.५.८५)  
</details>


<details open><summary>विश्वास-प्रस्तुतिः</summary>

> समस्त-हेय-रहितं  
विष्ण्वाख्यं परमं पदम् (वि.पु.२.२२.५३) 
</details>

<details><summary>English</summary>

From all evil he is free, he whose name is Vishṇu, the highest abode. 
</details>


<details><summary>मूलम्</summary>

**समस्तहेयरहितं विष्ण्वाख्यं परमं पदम्** (वि.पु.२.२२.५३) 
</details>


<details open><summary>विश्वास-प्रस्तुतिः</summary>

इत्य्-आदि-श्रुति-स्मृतिभ्यः  
उभय-लक्षणं हि ब्रह्मावगतम् ॥११॥
</details>

<details><summary>English</summary>

These and other passages teach that Brahman possesses the double characteristics stated above.
</details>


<details><summary>मूलम्</summary>

इत्यादिश्रुतिस्मृतिभ्यः उभयलक्षणं हि ब्रह्मावगतम् ॥११॥
</details>

<details open><summary>विश्वास-प्रस्तुतिः</summary>

३२६. भेदाद् इति चेन् -  न -  
प्रत्येकम् अ-तद्-वचनात् ।॥ ३–२–१२ ॥
</details>

<details><summary>English</summary>

1.  Should it be said 'on account of difference'; not so, because with reference to each the text says what is not that.
</details>


<details><summary>मूलम्</summary>

**३२६. भेदादिति चेन्न प्रत्येकमतद्वचनात् ॥ ३–२–१२ ॥**
</details>


<details open><summary>विश्वास-प्रस्तुतिः</summary>

> यथा जीवस्य प्रजा-पति--वाक्यावगतापहत-पाप्मत्वाद्य्--  
उभय-लिङ्गस्यापि देवादि-देह-योग-रूपावस्था-भेदाद्  
अ-पुरुषार्थ-योगः,  
तथा ऽन्तर्-यामिणः परस्यापि  
स्वतो ऽपहत-पाप्मत्वाद्य्-उभय-लिङ्गस्य  
तत्-तद्-देवादि-शरीर-योग-रूपावस्था-भेदाद्  
अ-पुरुषार्थ-योगो ऽवर्जनीय  

इति चेत्  
तन् न,  
प्रत्येकम् अ-तद्-वचनात्
</details>

<details><summary>English</summary>

But, an objection is raised,  
we observe,  
that the individual soul also,  
although in reality possessing the same twofold attributes,  
viz. freedom from all evil and so on,  
as we learn from the teaching of Prajāpati (Cḥ. Up. VIII, 7),  
yet is affected with imperfections  
owing to the fact that  
it is connected with bodies, divine, human, and so on,  
and thus undergoes a variety of conditions.  

Analogously  
we cannot avoid the conclusion that  
the inner Ruler also,  
although in reality possessing those same twofold attributes,  
is also affected by imperfection,  
because through its connexion with those different bodies  
it likewise undergoes a variety of conditions.--  
This objection  
the Sūtra sets aside in the words,  
'not so,  
because with reference to each  
the text says what is not that,'  
i.e. what is contrary. 
</details>


<details><summary>मूलम्</summary>

यथा जीवस्य प्रजापतिवाक्यावगतापहतपाप्मत्वाद्युभयलिङ्गस्यापि देवादिदेहयोगरूपावस्था-भेदादपुरुषार्थयोगः, तथाऽन्तर्यामिणः परस्यापि स्वतोऽपहतपाप्मत्वाद्युभयलिङ्गस्य तत्तद्देवादिशरीरयोग-रूपावस्थाभेदादपुरुषार्थयोगोऽवर्जनीय इति चेत् तन्न, प्रत्येकमतद्वचनात्
</details>

<details><summary>विस्तारः (द्रष्टुं नोद्यम्)</summary>

जीवस्योभय-सलिङ्गकत्वेऽपि तत्-तद्-देह-योग-रूपावस्था-भेदेन ह्य् अ-पुम्-अर्थः, तथा परस्यापीत्य्-अर्थः ।  

परिहरति तन्न इति ।  
</details>


<details open><summary>विश्वास-प्रस्तुतिः</summary>

**यः पृथिव्यां तिष्ठन्** (बृ.५.७.३)  
**य आत्मनि तिष्ठन्** (बृह.५.७.३)  
इत्य्-आदिषु प्रतिपर्यायं  
**स त आत्मा ऽन्तर्याम्य् अमृतः+++(→अदोषलिप्तः, नित्य-जीवात्म-व्यावर्तितत्वात्)+++** (बृ.५.७.३)  
इत्य् अन्तर्यामिणो ऽमृतत्व-वचनेन  
तत्र तत्र स्वेच्छया +++(न कर्म-वशान्)+++ नियमनं कुर्वतस्  
+++(नित्य-जीवात्म-सहित-)+++तत्-तत्-सम्बन्ध-प्रयुक्तापुरुषार्थ-प्रतिषेधात् ।  
</details>

<details><summary>English</summary>

For where the text says that  
the inner Ruler dwells within the earth,  
within the soul,  
within the eye, and so on,  
it concludes each clause by saying,  

> 'that is thy Self,  
> the inner Ruler,  
> the immortal one,' 

i.e. declares the inner Ruler to be immortal, and thus denies of him any imperfections due to his connexion with the bodies  
which he voluntarily enters in order to rule them. 
</details>


<details><summary>मूलम्</summary>

**यः पृथिव्यां तिष्ठन्** (बृ.५.७.३)  
**य आत्मनि तिष्ठन्** (बृह.५.७.३)  
इत्यादिषु प्रतिपर्यायं  
**स त आत्माऽन्तर्याम्यमृतः** (बृ.५.७.३) इत्यन्तर्यामिणोऽमृतत्ववचनेन तत्र तत्र स्वेच्छया नियमनं कुर्वतस्तत्तत्सम्बन्धप्रयुक्तापुरुषार्थ-प्रतिषेधात् ।  

</details>

<details><summary>विस्तारः (द्रष्टुं नोद्यम्)</summary>

आवृत्तत्वात्  
क्षित्य्-आदि-संबन्धस्य जीवस्य  
नित्यत्वेनाशङ्कनीयस्य व्यावर्त्यत्वायोगाच् च  
अमृत-शब्दो न नित्यत्व-परः,  
किं तु तत्-तद्-दोष-राहित्य-परः ।  
</details>
 

<details open><summary>विश्वास-प्रस्तुतिः</summary>

जीवस्य तु  
तत्--स्व-रूपं तिरो-हितम् इति  
**पराभिध्यानात् तु तिरो-हितम्** (ब्र.सू.३.२.४)  
इत्य्-अत्रोक्तम्।
</details>

<details><summary>English</summary>

The true (perfect) nature of the individual soul, on the other hand, is obscured as long as it is connected with a body, as we have explained under III, 2, 5.--
</details>


<details><summary>मूलम्</summary>

जीवस्य तु तत्स्वरूपं तिरोहितमिति **पराभिध्यानात्तु तिरोहितम्** (ब्र.सू.३.२.४) इत्यत्रोक्तम्।
</details>


<details><summary>विस्तारः (द्रष्टुं नोद्यम्)</summary>

जीवस्य तिरो-धानादि-श्रुति-वशाद्  
उभय-लिङ्गत्व-श्रुति-सङ्कोचः ,  
न तु परस्येत्यर्थः ।  
</details>


### वस्तु--स्व-भावायत्तत्व-शङ्का-परिहारौ

<details open><summary>विश्वास-प्रस्तुतिः</summary>

ननु स्वेच्छया कुर्वतोऽपि  
तत्-तद्-वस्तु--स्व-भावायत्तापुरुषार्थ-सम्बन्धो ऽवर्जनीय  
इत्य् उक्तम्;  
नैतद् युक्तम्
</details>

<details><summary>English</summary>

But, as the Pūrvapakshin has pointed out, even if the highest Self voluntarily enters into bodies, it cannot escape connexion with the imperfections which depend on the essential nature of those bodies.--Not so, we reply. 
</details>


<details><summary>मूलम्</summary>

ननु स्वेच्छया कुर्वतोऽपि तत्तद्वस्तुस्वभावायत्तापुरुषार्थसम्बन्धोऽवर्जनीय इत्युक्तम्; नैतद्युक्तम्
</details>

<details open><summary>विश्वास-प्रस्तुतिः</summary>

न ह्य् अ-चिद् वस्त्व् अपि  
स्व-भावतो ऽपुरुषार्थ--स्व-रूपम्;
</details>

<details><summary>English</summary>

The fact is, that not even non-sentient things are, essentially or intrinsically, bad; 
</details>

<details><summary>मूलम्</summary>

नह्यचिद्वस्त्वपि स्वभावतोऽपुरुषार्थस्वरूपम्;
</details>

<details><summary>विस्तारः (द्रष्टुं नोद्यम्)</summary>

न हि इति । वस्तु-स्व-भावायत्तत्वाभावान् नापुम्-अर्थत्वम् इत्यर्थः ।  
</details>


<details open><summary>विश्वास-प्रस्तुतिः</summary>

कर्म-वश्यानां तु  
कर्म-स्व-भावानुगुण्येन  
परम-पुरुष-सङ्कल्पाद्  
एकम् एव वस्तु  
काल-भेदेन पुरुष-भेदेन च  
सुखाय दुःखाय च भवति;
</details>

<details><summary>English</summary>

but in accordance with the nature of the works of those beings which are under the rule of karman, one thing, owing to the will of the Supreme Person, causes pain to one man at one time and pleasure at another time, and causes pleasure or pain to one person and the opposite to another person. 
</details>


<details><summary>मूलम्</summary>

कर्मवश्यानां तु कर्मस्वभावानुगुण्येन परमपुरुषसङ्कल्पादेकमेव वस्तु कालभेदेन पुरुषभेदेन च सुखाय दुःखाय च भवति;
</details>

<details open><summary>विश्वास-प्रस्तुतिः</summary>

वस्तु--स्व-रूप-प्रयुक्ते तु ताद्-रूप्ये  
सर्वं सर्वदा सर्वस्य सुखायैव दुःखायैव वा स्यात्;  
न चैवं दृश्यते;
</details>


<details><summary>English</summary>

If the effects of things depended on their own nature only, everything would at all times be productive for all persons, either of pleasure only or of pain only. But this is not observed to be the case. 
</details>

<details><summary>मूलम्</summary>

वस्तुस्वरूपप्रयुक्ते तु ताद्रूप्ये सर्वं सर्वदा सर्वस्य सुखायैव दुःखायैव वा स्यात्; नचैवं दृश्यते;
</details>

<details><summary>विस्तारः (द्रष्टुं नोद्यम्)</summary>

ताद्रूप्ये - सुखदुःखहेतुत्वे । न ह्येकस्य विरुद्धमाकारद्वयं स्वभाव इति भावः । 
</details>

<details open><summary>विश्वास-प्रस्तुतिः</summary>

तथा चोक्तं –  

> नरक-स्वर्ग-संज्ञे वै  
> पाप-पुण्ये द्विजोत्तम।  
> वस्त्व् एकम् एव दुःखाय  
> सुखायेर्ष्यागमाय च।  
> कोपाय च यतस् तस्माद्  
> वस्तु वस्त्व्-आत्मकं कुतः।  
</details>

<details><summary>English</summary>

In agreement herewith Smr̥ti says, 

> 'Because one and the same thing causes pain and pleasure and envy and wrath, the nature of a thing cannot lie in itself.  

</details>


<details><summary>मूलम्</summary>

तथाचोक्तं –  

> नरकस्वर्गसंज्ञे वै  
> पापपुण्ये द्विजोत्तम।  
> वस्त्वेकमेव दुःखाय  
> सुखायेर्ष्यागमाय च।  
> कोपाय च यतस्तस्माद्  
> वस्तु वस्त्वात्मकं कुतः।  
</details>

<details><summary>विस्तारः (द्रष्टुं नोद्यम्)</summary>

न परमुपपत्त्या कर्मनिबन्धनत्वं क्लृप्तम् , कण्ठोक्तं चेत्याह - तथा च इति । 

पुरुषभेदेन सुखदुःखकरत्वमाह - नरकस्वर्ग इति । 
</details>


<details open><summary>विश्वास-प्रस्तुतिः</summary>

> तद् एव प्रीतये भूत्वा  
> पुनर् दुःखाय जायते।  
> तद् एव कोपाय यतः  
> प्रसादाय च जायते।  
> तस्माद् दुःखात्मकं नास्ति  
> न च किञ्चित् सुखात्मकम्  
> 
> (वि.पु.२.६.४६,४७,४८) 

इति ।
</details>

<details><summary>English</summary>

> 
> As the same thing  
> which erst gave rise to love causes pain later on,  
> and that which once caused anger now causes satisfaction,  
> nothing is in itself of the nature either of pleasure or of pain.' 
</details>

<details><summary>मूलम्</summary>

> तदेव प्रीतये भूत्वा  
> पुनर्दुःखाय जायते।  
> तदेव कोपाय यतः  
> प्रसादाय च जायते।  
> तस्माद्दुःखात्मकं नास्ति  
> न च किञ्चित्सुखात्मकम्  
> 
> (वि.पु.२.६.४६,४७,४८) 

इति ।

</details>

<details><summary>विस्तारः (द्रष्टुं नोद्यम्)</summary>

कालभेदेनैकस्यैकं प्रति तद्धेतुत्वमाह - तदेव इति ॥ 12 ॥
</details>



#### जीव-पर-वैलक्षण्य-दृढी-करणम्

<details open><summary>विश्वास-प्रस्तुतिः</summary>

अतो जीवस्य कर्म-वश्यत्वात्  
तत्-तत्-कर्मानुगुण्येन  
तत्-तद्-वस्तु-सम्बन्ध एवापुरुषार्थस् स्यात्; 
</details>

<details><summary>English</summary>

To the soul therefore which is subject to karman the connexion with different things is the source of imperfection and suffering, in agreement with the nature of its works; 
</details>


<details><summary>मूलम्</summary>

अतो जीवस्य कर्मवश्यत्वात्तत्तत्कर्मानुगुण्येन तत्तद्वस्तुसम्बन्ध एवापुरुषार्थस्स्यात्; 
</details>

<details open><summary>विश्वास-प्रस्तुतिः</summary>

परस्य तु ब्रह्मणः स्वाधीनस्य  
स एव सम्बन्धस्  
तत्-तद्-विचित्र-नियमन-रूप-लीला-रसायैव स्यात्॥१२॥
</details>

<details><summary>English</summary>

while to the highest Brahman, which is subject to itself only, the same connexion is the source of playful sport, consisting therein that he in various ways guides and rules those things.
</details>


<details><summary>मूलम्</summary>

परस्य तु ब्रह्मणः स्वाधीनस्य स एव सम्बन्धस्तत्तद्विचित्रनियमनरूपलीलारसायैव स्यात्॥१२॥
</details>

### अपुरुषार्थायोगः श्रुतिकण्ठोक्तः

<details open><summary>विश्वास-प्रस्तुतिः</summary>

**३२७. अपि चैवमेके ॥ ३–२–१३ ॥**
</details>

<details><summary>English</summary>

13. Some also (teach) thus.
</details>


<details><summary>मूलम्</summary>

**३२७. अपि चैवमेके ॥ ३–२–१३ ॥**
</details>


<details open><summary>विश्वास-प्रस्तुतिः</summary>

अपि च एके शाखिनः  
एकस्मिन्न् एव देह-संयोगे  
जीवस्यापुरुषार्थं  
परस्य तु तद्-अभावं  
नियमन-रूपैश्वर्यायत्त-दीप्ति-योगं च स्व-शब्देनाधीयते – 
</details>

<details><summary>English</summary>

Moreover, the followers of one śākhā explicitly teach that the connexion with one and the same body is for the individual soul a source of disadvantage, while for the highest Brahman it is nothing of the kind, but constitutes an accession of glory in so far as it manifests him as a Lord and Ruler, 
</details>


<details><summary>मूलम्</summary>

अपि च एके शाखिनः एकस्मिन्नेव देहसंयोगे जीवस्यापुरुषार्थं परस्य तु तदभावं नियमनरूपैश्वर्यायत्तदीप्तियोगं च स्वशब्देनाधीयते – 
</details>

<details><summary>विस्तारः (द्रष्टुं नोद्यम्)</summary>

अपि चैवमेके । स्फुटम् ॥ 13 ॥
</details>

<details open><summary>विश्वास-प्रस्तुतिः</summary>

> द्वा सुपर्णा स-युजा सखाया  
समानं वृक्षं परिषस्वजाते।  
तयोरन्यः पिप्पलं स्वाद्व्-अत्त्य्  
अनश्नन्न् अन्यो अभिचाकशीति +++(=अभीक्षते)+++  
(मु.३.१.१) 

इति ॥१३॥
</details>

<details><summary>English</summary>

'Two birds, inseparable friends, cling to the same tree. One of them eats the sweet fruit, the other looks on without eating' (Mu. Up. III, 1, 1).--
</details>


<details><summary>मूलम्</summary>

**द्वा सुपर्णा सयुजा सखाया समानं वृक्षं परिषस्वजाते। तयोरन्यः पिप्पलं स्वाद्वत्त्यनश्नन्नन्यो अभिचाकशीति** (मु.३.१.१) इति ॥१३॥
</details>

### ब्रह्मानुप्रवेश-श्रुतिः
<details open><summary>विश्वास-प्रस्तुतिः</summary>

अथ स्यात् – 

> अनेन जीवेनाऽत्मनाऽनुप्रविश्य  
> नामरूपे व्याकरवाणि  
> (छा.६-३-२) 

इति ब्रह्मात्मक-जीवानुप्रवेश-पूर्वकं  
नाम-रूप-व्याकरणम्  
इति ब्रह्मणोऽपि तद्-आत्म-भूतस्य देव-मनुष्यादि-रूपत्वं  
तन्-नाम-भाक्त्वं चास्ति,
</details>

<details><summary>English</summary>

But the text, 'Having entered by means of that jīva-self I will differentiate names and forms,' 

teaches that  
the differentiation of names and forms  
depends on the entering into the elements of the jīva-soul  
whose Self is Brahman,  
and this implies that Brahman also,  
as the Self of the individual soul,  
possesses definite shapes, divine, human, and so on,  
and is to be denominated by the corresponding names. 
</details>


<details><summary>मूलम्</summary>

अथ स्यात् – **अनेन जीवेनाऽत्मनाऽनुप्रविश्य नामरूपे व्याकरवाणि** (छा.६-३-२) इति ब्रह्मात्मकजीवानुप्रवेशपूर्वकं नामरूपव्याकरणमिति ब्रह्मणोऽपि तदात्मभूतस्य देवमनुष्यादिरूपत्वं तन्नामभाक्त्वं चास्ति,
</details>

<details><summary>विस्तारः (द्रष्टुं नोद्यम्)</summary>

अनन्तरसूत्रशङ्कामाह - अथ स्यात् इति ।  
अरूपवद् एव हि तत्-प्रधानत्वात् । 
</details>


<details open><summary>विश्वास-प्रस्तुतिः</summary>

ततश्च "ब्राह्मणो यजेत" इत्य्-आदि--विधि-निषेध-शास्त्र-गोचरत्वेन कर्म-वश्यत्वम् अवर्जनीयिम् इति; 
– तत्राह –
</details>

<details><summary>English</summary>

Brahman thus falls within the sphere of beings to which injunctions and prohibitions are addressed--such as 'a Brāhmaṇa is to sacrifice'--and hence necessarily is under the power of karman.--To this the next Sūtra replies.
</details>
 


<details><summary>मूलम्</summary>

ततश्च ब्राह्मणो यजेत इत्यादिविधिनिषेधशास्त्रगोचरत्वेन कर्मवश्यत्वमवर्जनीयिमिति; – तत्राह –
</details>


<details open><summary>विश्वास-प्रस्तुतिः</summary>

३२८. अ-रूपवद् एव हि  
तत्-प्रधानत्वात् ॥ ३–२–१४ ॥
</details>

<details><summary>English</summary>

14. For (Brahman is) without form merely, since it is the principal agent with regard to that.
</details>


<details><summary>मूलम्</summary>

**३२८. अरूपवदेव हि तत्प्रधानत्वात् ॥ ३–२–१४ ॥**
</details>


<details open><summary>विश्वास-प्रस्तुतिः</summary>

देवादि-शरीरानुप्रवेशे  
तेन रूपेण युक्तम् अप्य्  
**अ-रूपवद् एव** तद् ब्रह्म  
रूप-त्रहित-तुल्यम् एव; 
</details>
<details><summary>English</summary>

Brahman, although by entering into bodies, human, divine, and so on, it becomes connected with various forms, yet is in itself altogether devoid of form, 
</details>

<details><summary>मूलम्</summary>

देवादिशरीरानुप्रवेशे तेन रूपेण युक्तमप्यरूपवदेव तत् ब्रह्म रूपरहिततुल्यमेव; 
</details>

<details open><summary>विश्वास-प्रस्तुतिः</summary>

जीववच् छरीरित्व-निबन्धनं कर्म-वश्यत्वम् अस्य न विद्यत इत्यर्थः । 
</details>

<details><summary>English</summary>

and therefore does not share that subjection to karman  
which in the case of the soul is due to its embodiedness.
</details>


<details><summary>मूलम्</summary>

जीववच्छरीरित्वनिबन्धनं कर्मवश्यत्वमस्य न विद्यत इत्यर्थः । 
</details>

<details><summary>विस्तारः (द्रष्टुं नोद्यम्)</summary>

केनाकारेणारूपतुल्यत्वमित्यत्राह - जीववत् इति ।  
</details>

<details open><summary>विश्वास-प्रस्तुतिः</summary>

कुतः? निर्वाहकत्वेन **प्रधानत्वात्** । 
</details>

<details><summary>English</summary>

--Why?--Because as it is that which brings about names and forms it stands to them in the relation of a superior (pradhāna). 
</details>


<details><summary>मूलम्</summary>

कुतः? निर्वाहकत्वेन प्रधानत्वात् । 
</details>

<details open><summary>विश्वास-प्रस्तुतिः</summary>

> आकाशो ह वै नाम-रूपयोर् **निर्वहिता**  
ते यद्-अन्तरा तद् ब्रह्म (छा.८.१४.१) 

इति सर्वानुप्रवेशेऽपि नाम-रूप-कार्यास्पर्शेन  
नाम-रूपयोर् निर्वोढृत्वम् एव  
ब्रह्मणः प्रतिपादयति।
</details>

<details><summary>English</summary>

For the text, 'The Ether (Brahman) indeed is the accomplisher of names and forms; that which is without these two is Brahman,' teaches that Brahman, although entering into all beings, is not touched by name and form, but is that which brings about name and form.
</details>


<details><summary>मूलम्</summary>

**आकाशो ह वै नामरूपयोर्निर्वहिता ते यदन्तरा तद्ब्रह्म** (छा.८.१४.१) इति सर्वानुप्रवेशेऽपि नामरूपकार्यास्पर्शेन नामरूपयोर्निर्वोढृत्वमेव ब्रह्मणः प्रतिपादयति।
</details>

### अन्तर्यामी कर्मवश्यः?
<details open><summary>विश्वास-प्रस्तुतिः</summary>

ननु तच्-छरीरकत्वेन तद्-अन्तर्यामित्वे  
कथम् अ-रूपवद् इति रूप-सम्बन्ध-रहित-तुल्यत्वम् उच्यते?
</details>

<details><summary>English</summary>

--But, an objection is raised, if Brahman is the inner ruler of beings in so far as he has them for its body, how can it be said that it is altogether destitute of form?--
</details>
 


<details><summary>मूलम्</summary>

ननु तच्छरीरकत्वेन तदन्तर्यामित्वे कथमरूपवदिति रूपसम्बन्धरहिततुल्यत्वमुच्यते?
</details>

<details><summary>विस्तारः (द्रष्टुं नोद्यम्)</summary>

ननु इति । कथं कार्यानन्वयः , नियमनादिकार्यान्वयात् धीशब्दपर्यवसानेन कर्मवश्यत्वान्वयाच्चेत्यर्थः । 
</details>


<details open><summary>विश्वास-प्रस्तुतिः</summary>

इत्थं –  
यथा जीवस्य तत्-तज्-जन्य--सुख-दुःख-भाक्त्वेन तत्-तद्-रूप-सम्बन्धः,  
तथा तद्-अभावात् परस्यारूपवत्त्वम्। 
</details>

<details><summary>English</summary>

There is a difference, we reply. The individual soul is connected with the shape of the body in which it dwells because it participates in the pleasures and pains to which the body gives rise; but as Brahman does not share those pleasures and pains, it has no shape or form. 
</details>


<details><summary>मूलम्</summary>

इत्थं – यथा जीवस्य तत्तज्जन्यसुखदुःखभाक्त्वेन तत्तद्रूपसम्बन्धः, तथा तदभावात्परस्यारूपवत्त्वम्। 
</details>

<details><summary>विस्तारः (द्रष्टुं नोद्यम्)</summary>

परिहगति - इत्थम् इति । सुख-दुःख-कार्य-विशेषास्पर्शो विवक्षितः ,  
न तु नियमनाद्य्-अ-स्पर्शः । 
</details>

<details open><summary>विश्वास-प्रस्तुतिः</summary>

विधि-निषेध-शास्त्राण्य् अपि  
कर्म-वश्यम् एवाधिकुर्वन्ति;  
तस्माद् अ-रूप-तुल्यम् एव परं ब्रह्म। 
</details>

<details><summary>English</summary>

And the scriptural injunctions and prohibitions apply to those only who are under the power of karman. The highest Brahman therefore is like a being without form, 
</details>


<details><summary>मूलम्</summary>

विधिनिषेधशास्त्राण्यपि कर्मवश्यमेवाधिकुर्वन्ति; तस्मादरूपतुल्यमेव परं ब्रह्म। 
</details>

<details><summary>विस्तारः (द्रष्टुं नोद्यम्)</summary>

धीशब्दपर्यवसायिकं कर्मान्वयं परिहरति - विधि इति ।  
निष्कर्षकशब्दवत् ब्राह्मणादि-शब्दाः जीव-पर्यन्ताः स्युः ।  
पर-पर्यन्तत्वेऽपि  
"गौरो ब्राह्मण" इति गौरत्ववत्  
विशेषण-भूत-जीव-द्वारकं वा  
कर्म-वश्यत्वं स्याद्  
इत्य् अर्थः ॥ 14 ॥

</details>

<details open><summary>विश्वास-प्रस्तुतिः</summary>

ततश् च अन्तर्यामि-रूपेणावस्थितम् अपि  
ब्रह्म निरस्त-निखल-दोषत्व--  
कल्याण-गुणाकरत्व-रूपोभय-लिङ्गम् एव ॥१४॥
</details>
<details><summary>English</summary>

and hence, although abiding within all things, free from all imperfection and endowed with all blessed qualities.
</details>

<details><summary>मूलम्</summary>

ततश्च अन्तर्यामिरूपेणावस्थितमपि ब्रह्म निरस्तनिखलदोषत्वकल्याणगुणाकरत्वरूपोभयलिङ्गमेव ॥१४॥
</details>


### श्रुत्य्-अवगत-निर्विशेष-प्रकाश-रूपत्वम्


<details open><summary>विश्वास-प्रस्तुतिः</summary>

> ननु च 
> 
> > **सत्यं ज्ञानम् अनन्तं ब्रह्म** (तै.आन.१.१) 
> 
> इत्य्-आदिभिर् निर्विशेष-प्रकाशैक-स्वरूपं ब्रह्मावगम्यते,
</details>

<details><summary>English</summary>

But, an objection is raised, texts such as 'the True, knowledge, infinite is Brahman' suggest a Brahman whose nature is constituted exclusively by non-differentiated light; 
</details>


<details><summary>मूलम्</summary>

ननु च **सत्यं ज्ञानमनन्तं ब्रह्म** (तै.आन.१.१) इत्यादिभिर्निर्विशेषप्रकाशैकस्वरूपं ब्रह्मावगम्यते,
</details>


<details open><summary>विश्वास-प्रस्तुतिः</summary>

> अन्यत् तु  
सर्व-ज्ञत्व--सत्य-सङ्कल्पत्व--  
जगत्-कारणत्व--  
सर्वान्तरात्मत्व--सत्य-कामत्वादिकं
**नेति नेति** (बृ.४.३.६) इत्यादिभिः प्रतिषिध्यमानत्वेन  
मिथ्या-भूतम् इत्य् अवगन्तव्यम्;  
</details>

<details><summary>English</summary>

while at the same time a Brahman endowed with qualities--such as omniscience, being the cause of the world, being the inner Self of all, having the power of immediately realising its wishes and purposes--is expressly negatived by texts such as 'not so, not so' (Br̥. Up. II, 3, 6), and therefore must be held to be false. 
</details>


<details><summary>मूलम्</summary>

अन्यत्तु सर्वज्ञत्वसत्यसङ्कल्पत्वजगत्कारणत्वसर्वान्तरात्मत्वसत्यकामत्वादिकं
**नेति नेति** (बृ.४.३.६) इत्यादिभिः प्रतिषिध्यमानत्वेन मिथ्याभूतमित्यवगन्तव्यम्;  

</details>

<details><summary>विस्तारः (द्रष्टुं नोद्यम्)</summary>

अनन्तरसूत्रमवतारयति - ननु च इति । आर्थश्रौतनिषेधौ दर्शितौ ।
</details>

<details open><summary>विश्वास-प्रस्तुतिः</summary>

> तत् कथं कल्याण-गुणाकरत्व-  
निरस्त-निखिल-दोषत्व-रूपोभयलिङ्गत्वं ब्रह्मणि? 

इति;  
अत आह –
</details>

<details><summary>English</summary>

How then can it be maintained that Brahman possesses the 'twofold characteristics' mentioned under Sūtra 11?--  
To this the next Sūtra replies.
</details>


<details><summary>मूलम्</summary>

तत्कथं कल्याणगुणाकरत्व-निरस्तनिखिलदोषत्वरूपोभयलिङ्गत्वं ब्रह्मणि इति;  
अत आह –
</details>


<details open><summary>विश्वास-प्रस्तुतिः</summary>

**३२९. प्रकाशवच् चावैयर्थ्यात् +++(शास्त्राणाम् उभयलिङ्गम् एव ब्रह्म)+++ ॥ ३–२–१५ ॥**
</details>

<details><summary>English</summary>

15. And in the same way as (a Brahman) consisting of light; (the texts thus) not being devoid of meaning.
</details>


<details><summary>मूलम्</summary>

**३२९. प्रकाशवच्चावैयर्थ्यात् ॥ ३–२–१५ ॥**
</details>


<details open><summary>विश्वास-प्रस्तुतिः</summary>

यथा **सत्यं ज्ञानम् अनन्तं ब्रह्म** (तै.आन.१.१)  इत्य्-आदि-वाक्यावैयर्थ्यात्  
प्रकाश-स्वरूपत्वं ब्रह्मणो ऽभ्युपगम्यते;  
तथा सत्य-सङ्कल्पत्व--सर्वज्ञत्व--जगत्-कारणत्व--  
सर्वात्मकत्व--निरस्त-निखिल-अविद्यादि-दोषत्वाद्य्--  
अभिधायि-वाक्यावैयर्थ्याद् उभयलिङ्गम् एव ब्रह्म ॥१५॥
</details>

<details><summary>English</summary>

In order that texts such as 'the True, knowledge, infinite is Brahman' may not be devoid of meaning, we have to admit that light (intelligence) constitutes the essential nature of Brahman. But analogously we have also to admit that Brahman possesses the 'twofold characteristics'; for otherwise the texts declaring it to be free from all imperfections, all-knowing, the cause of the world, and so on, would in their turn be devoid of meaning.
</details>


<details><summary>मूलम्</summary>

यथा **सत्यं ज्ञानमनन्तं ब्रह्म** (तै.आन.१.१) इत्यादिवाक्यावैयर्थ्यात्प्रकाशस्वरूपत्वं ब्रह्मणोऽभ्युपगम्यते; तथा सत्यसङ्कल्पत्वसर्वज्ञत्वजगत्कारणत्व सर्वात्मकत्वनिरस्तनिखिल-अविद्यादिदोषत्वाद्यभिधायिवाक्यावैयर्थ्यादुभयलिङ्गमेव ब्रह्म ॥१५॥
</details>


<details><summary>विस्तारः (द्रष्टुं नोद्यम्)</summary>

प्रकाशवच् चावैयर्थ्यात् ।  
व्याप्त्या चेत् ,  
धीः कस्यचिद् एव +++(=??)+++।  
श्रुति-बलात् न चेत् ,  
स-गुणत्वम् अपि ।  
न च व्याप्ति-विरोधः ,  
धर्म-भूत-ज्ञानस्यैव ज्ञानानाश्रयत्वाद् इति भावः ॥ 15 ॥

</details>


### सत्यादि-वाक्यस्य गुण-निषेधकत्वाभावः


<details open><summary>विश्वास-प्रस्तुतिः</summary>

**३३०. आह च तन्+++(→प्रकाशवत्व)+++-मात्रम् ॥ ३–२–१६ ॥**
</details>

<details><summary>English</summary>

16. And (the text) says so much only.
</details>


<details><summary>मूलम्</summary>

**३३०. आह च तन्मात्रम् ॥ ३–२–१६ ॥**
</details>

<details open><summary>विश्वास-प्रस्तुतिः</summary>

किञ् च  
**सत् यं ज्ञानम् अनन्तम्** (तै.आन.१.१)  
इत्य्-आदि-वाक्यं  
ब्रह्मणः प्रकाश--स्व-रूपता-मात्रं प्रतिपादयति,  
नान्यत्-सत्य-सङ्कल्पत्वादिकं वाक्यान्तरावगतं निषेधति,  
**नेति नेति** (बृ.४.३.६) इति च निषेधविषयोऽनन्तरमेव वक्ष्यते॥
</details>

<details><summary>English</summary>

Moreover the text 'the True, knowledge, infinite is Brahman' only teaches that Brahman has light for its essential nature, and does not negative those other attributes of Brahman--omniscience, being the cause of the world, &c.--which are intimated by other texts.  
What is the object of the negation in 'not so, not so' will be shown further on.
</details>


<details><summary>मूलम्</summary>

किञ्च **सत्यं ज्ञानमनन्तम्** (तै.आन.१.१) इत्यादिवाक्यं ब्रह्मणः प्रकाशस्वरूपतामात्रं प्रतिपादयति, नान्यत्सत्यसङ्कल्पत्वादिकं वाक्यान्तरावगतं निषेधति, **नेति नेति** (बृ.४.३.६) इति च निषेधविषयोऽनन्तरमेव वक्ष्यते॥
</details>

<details><summary>विस्तारः (द्रष्टुं नोद्यम्)</summary>

आह च तन्-मात्रम् ।  
सूत्राभ्यां विरोधाभ्युपगमेन  
तद्-अभावेन चार्थ-गुण-निषेधः प्रत्युक्तः ।  
अथ श्रौतं परिहरन् नार्थस्य च परिहारोपयोगि मानं दर्शयति ॥ 16 ॥
</details>

### गुणानां श्रुत्य्-आदि-प्रतिपन्नत्वम्

<details open><summary>विश्वास-प्रस्तुतिः</summary>

**३३१. दर्शयति चाथो अपि स्मर्यते ॥ ३–२–१७ ॥**
</details>

<details><summary>English</summary>

17. (This Scripture) also shows, and it is also stated in Smr̥ti.
</details>


<details><summary>मूलम्</summary>

**३३१. दर्शयति चाथो अपि स्मर्यते ॥ ३–२–१७ ॥**
</details>

<details><summary>विस्तारः (द्रष्टुं नोद्यम्)</summary>

दर्शयति चाथा अपि स्मर्यते ।  
प्रथमे सूत्रे स्वपक्षमूलतया मानं दर्शितम् ।  
इह तु दूषणपरिहाराय । 
</details>


<details open><summary>विश्वास-प्रस्तुतिः</summary>

दर्शयति च वेदान्तगणः  
कल्याण-गुणाकरत्वं  
निरस्त-निखिल-दोषत्वं च
</details>

<details><summary>English</summary>

That Brahman is a treasure as it were of all blessed qualities and free from all imperfections, the whole body of Vedānta-texts clearly declares: 
</details>


<details><summary>मूलम्</summary>

दर्शयति च वेदान्तगणः कल्याणगुणाकरत्वं निरस्तनिखिलदोषत्वं च
</details>

<details><summary>विस्तारः (द्रष्टुं नोद्यम्)</summary>

वेदान्तगण इति ।  
अथो-शब्दः प्रमाणकार्त्स्न्यपर इति भावः ।  
दर्शयति स्मर्यते इति सौत्र-शब्द-विवरणम् ।  

</details>


<details open><summary>विश्वास-प्रस्तुतिः</summary>

> तम् ईश्वराणां परमं महेश्वरं  
> तं दैवतानां परमं च दैवतम्। 
</details>

<details><summary>English</summary>

'That highest great lord of lords, that highest deity of deities'; 
</details>


<details><summary>मूलम्</summary>

> तमीश्वराणां परमं महेश्वरं तं दैवतानां परमं च दैवतम्। 
</details>


<details open><summary>विश्वास-प्रस्तुतिः</summary>

स कारणं करणाधिपाधिपो  
न चास्य कश्चिज् जनिता न चाधिपः । 
</details>

<details><summary>English</summary>

'He is the cause, the lord of the lords of the organs, and there is of him neither parent nor lord '; 
</details>


<details><summary>मूलम्</summary>

स कारणं करणाधिपाधिपो न चास्य कश्चिज्जनिता न चाधिपः । 
</details>

<details open><summary>विश्वास-प्रस्तुतिः</summary>

न तस्य कार्यं करणं च विद्यते  
न तत्-समश् चाभ्यधिकश् च दृश्यते। 
</details>

<details><summary>English</summary>

'There is no effect and no cause known of him, no one is seen like unto him or higher. 
</details>


<details><summary>मूलम्</summary>

न तस्य कार्यं करणं च विद्यते न तत्समश्चाभ्यधिकश्च दृश्यते। 
</details>


<details open><summary>विश्वास-प्रस्तुतिः</summary>

पराऽस्य शक्तिर् विविधैव श्रूयते  
स्वाभाविकी ज्ञान-बल-क्रिया च (श्वे.६.७,८)
</details>

<details><summary>English</summary>

His high power is revealed as manifold, as essential action of knowledge and strength' (Śvet. Up. VI, 7-9); 
</details>


<details><summary>मूलम्</summary>

पराऽस्य शक्तिर्विविधैव श्रूयते स्वाभाविकी ज्ञानबलक्रिया च (श्वे.६.७,८)
</details>


<details open><summary>विश्वास-प्रस्तुतिः</summary>

यस् सर्व-ज्ञस् सर्व-वित्  
यस्य ज्ञानमयं तपः (मु.१.१.९)
</details>

<details><summary>English</summary>

'He who is all-knowing, whose brooding consists of knowledge' (Mu. I, 1,9); 
</details>


<details><summary>मूलम्</summary>

**यस्सर्वज्ञस्सर्ववित् यस्य ज्ञानमयं तपः** (मु.१.१.९)
</details>

<details open><summary>विश्वास-प्रस्तुतिः</summary>

भीषाऽस्माद् वातः पवते  
भीषोदेति सूर्यः (तै.आ.८.४)
</details>

<details><summary>English</summary>

'From fear of him the wind blows, from fear of him the sun moves'; 
</details>


<details><summary>मूलम्</summary>

**भीषाऽस्माद्वातः पवते भीषोदेति सूर्यः** (तै.आ.८.४)
</details>

<details open><summary>विश्वास-प्रस्तुतिः</summary>

**स एको ब्रह्मण आनन्दः** (तै.आ.८.४)  
</details>


<details><summary>English</summary>

'That is one bliss of Brahman' (Taitt. Up. II, 8); 
</details>

<details><summary>मूलम्</summary>

**स एको ब्रह्मण आनन्दः** (तै.आ.८.४)  
</details>


<details open><summary>विश्वास-प्रस्तुतिः</summary>

> यतो वाचो **निवर्तन्ते**,  
**अप्राप्य** मनसा सह।  
आनन्दं ब्रह्मणो **विद्वान्**  
**न बिभेति** कुतश्चनेति (तै.आ.९.१) 
</details>

<details><summary>English</summary>

'That from which all speech with the mind turns away, not having reached it, knowing the bliss of that Brahman man fears nothing' (Taitt. Up. II, 9); 
</details>


<details><summary>मूलम्</summary>

**यतो वाचो निवर्तन्ते, अप्राप्य मनसा सह। आनन्दं ब्रह्मणो विद्वान् न बिभेति कुतश्चनेति** (तै.आ.९.१) 
</details>

<details open><summary>विश्वास-प्रस्तुतिः</summary>

> निष्कलं निष्क्रियं शान्तं  
निरवद्यं निरञ्जनम्  
(श्वे.६.१९) 

इत्य्-आदि ।
</details>

<details><summary>English</summary>

'He who is without parts, without action, tranquil, without fault, without taint' (Śvet. Up. VI, l9).
</details>


<details><summary>मूलम्</summary>

**निष्कलं निष्क्रियं शान्तं निरवद्यं निरञ्जनम्** (श्वे.६.१९) इत्यादि ।
</details>


<details><summary>विस्तारः (द्रष्टुं नोद्यम्)</summary>

निर्दोषत्वं दर्शयति - निष्कलं ... ... निरवद्यम् इत्यादिना ।  
सामान्य-विशेष-गो-बलीवर्द-नयाव् अभिप्रेतौ ॥ 17 ॥

</details>


<details open><summary>विश्वास-प्रस्तुतिः</summary>

स्मर्यते च 

> यो माम् अजम् अनादिं च  
> वेत्ति लोकमहेश्वरम् (भ.गी.१०.३) 
</details>

<details><summary>English</summary>

--And Smr̥ti: 'He who knows me to be unborn and without a beginning, the Supreme Lord of the worlds'; 
</details>


<details><summary>मूलम्</summary>

स्मर्यते च **यो मामजमनादिं च वेत्ति लोकमहेश्वरम्** (भ.गी.१०.३) 
</details>


<details open><summary>विश्वास-प्रस्तुतिः</summary>

> विष्टभ्याहम् इदं कृत्स्नम्  
एकांशेन स्थितो जगत् (भ.गी.१०.४२) 
</details>

<details><summary>English</summary>

'Pervading this entire universe, by one part of mine I do abide'; 
</details>


<details><summary>मूलम्</summary>

**विष्टभ्याहमिदं कृत्स्नमेकांशेन स्थितो जगत्** (भ.गी.१०.४२) 
</details>

<details open><summary>विश्वास-प्रस्तुतिः</summary>

> मयाऽध्यक्षेण प्रकृतिस्  
सूयते सचराचरम्।  
हेतुनाऽनेन कौन्तेय  
जगद्धि परिवर्तते  
(भ.गी.९.१०)
</details>

<details><summary>English</summary>

'With me as supervisor Prakr̥ti brings forth the universe of the movable and the immovable, and for this reason the world does ever move round'; 
</details>
 

<details><summary>मूलम्</summary>

**मयाऽध्यक्षेण प्रकृतिस्सूयते सचराचरम्। हेतुनाऽनेन कौन्तेय जगद्धि परिवर्तते** (भ.गी.९.१०)
</details>

<details open><summary>विश्वास-प्रस्तुतिः</summary>

> उत्तमः पुरुषस् त्व् अन्यः  
परमात्मेत्य् **उदाहृतः।**  
यो लोक-त्रयम् **आविश्य**  
**बिभर्त्य्** अव्यय ईश्वरः (भ.गी.१५.१७)
</details>

<details><summary>English</summary>

'But another is the Supreme Person, who is called the Supreme Spirit, who pervading the three worlds supports them--the eternal Lord' (Bha. Gī. X, 3; 42; IX, 10; XV, 17);
</details>


<details><summary>मूलम्</summary>

**उत्तमः पुरुषस्त्वन्यः परमात्मेत्युदाहृतः। यो लोकत्रयमाविश्य बिभर्त्यव्यय ईश्वरः** (भ.गी.१५.१७)
</details>


<details open><summary>विश्वास-प्रस्तुतिः</summary>

> सर्व-ज्ञस् सर्व-कृत् सर्व-  
> शक्ति-ज्ञान-बल-र्द्धिमान्।  
> अन्यूनश् चाप्य् अवृद्धिश् च  
> स्वाधीनो नादिमान् वशी।  
> क्लम-तन्द्री-भय-क्रोध–  
> कामादिभिर् असंयुतः।  
> निरवद्यः, परः प्राप्तेर्,  
> निरधिष्ठोऽक्षरः क्रमः  
> (वि.पु.५.१.४७,४८,४९) इत्यादिः। 
</details>

<details><summary>English</summary>

'The all-working, all-powerful one, rich in knowledge and strength,  
who becomes neither less nor more,  
who is self-dependent, without beginning, master of all;  
who knows neither weariness nor exhaustion, nor fear, wrath and desire;  
the blameless one, raised above all, without support, imperishable.'--
</details>


<details><summary>मूलम्</summary>

**सर्वज्ञस्सर्वकृत् सर्वशक्तिज्ञानबलर्द्धिमान्। अन्यूनश्चाप्यवृद्धिश्च स्वाधीनो नादिमान्वशी। क्लमतन्द्रीभयक्रोध–कामादिभिरसंयुतः। निरवद्यः परः प्राप्तेर्निरधिष्ठोऽक्षरः क्रमः** (वि.पु.५.१.४७,४८,४९) इत्यादिः। 
</details>


<details open><summary>विश्वास-प्रस्तुतिः</summary>

अतस् सर्वत्रावस्थितस्यापि ब्रह्मण  
उभय-लिङ्गत्वात्  
तत्-तत्-स्थान-प्रयुक्ता दोषा  
न परं ब्रह्म स्पृशन्ति ॥१७॥
</details>

<details><summary>English</summary>

As thus Brahman in whatever place it may abide has the 'twofold characteristics,' the imperfections dependent on those places do not touch it.
</details>
 


<details><summary>मूलम्</summary>

अतस्सर्वत्रावस्थितस्यापि ब्रह्मण उभयलिङ्गत्वात्तत्तत्स्थानप्रयुक्ता दोषा न परं ब्रह्म स्पृशन्ति ॥१७॥
</details>


### जल-बिम्बित-सूर्योपमासङ्गतिः

<details open><summary>विश्वास-प्रस्तुतिः</summary>

**३३२. अत एव चोपमा +++(प्रतिबिम्बित-)+++सूर्यकादिवत् ॥ ३–२–१८ ॥**
</details>

<details><summary>English</summary>

18. For this very reason comparisons, such as reflected images of the sun and the like.
</details>


<details><summary>मूलम्</summary>

**३३२. अत एव चोपमा सूर्यकादिवत् ॥ ३–२–१८ ॥**
</details>

<details open><summary>विश्वास-प्रस्तुतिः</summary>

यतो नानाविधेषु स्थानेषु स्थितस्यापि  
परस्य ब्रह्मणो न तत्-प्रयुक्त-दोष-भाक्त्वम्,  
अत एव जल-दर्पणादि-प्रतिबिम्बित-सूर्यादिवत्  
परमात्मा तत्र-तत्रावस्थितोऽपि  
निर्दोष  
इति शास्त्रेषूपमा क्रियते – 
</details>

<details><summary>English</summary>

Because Brahman, although abiding in manifold places, ever possesses the twofold characteristics, and hence does not share the imperfections due to those places, scriptural texts illustrate its purity in the midst of inferior surroundings by comparing it to the sun reflected in water, mirrors, and the like. 
</details>


<details><summary>मूलम्</summary>

यतो नानाविधेषु स्थानेषु स्थितस्यापि परस्य ब्रह्मणो न तत्प्रयुक्तदोषभाक्त्वम्, अत एव जलदर्पणादिप्रतिबिम्बितसूर्यादिवत्परमात्मा तत्रतत्रावस्थितोऽपि निर्दोष इति शास्त्रेषूपमा क्रियते – 
</details>

<details><summary>विस्तारः (द्रष्टुं नोद्यम्)</summary>

अत एव चोपमा सूर्यकादिवत् । तथात्मैकः इति । एकस्वभाव इत्यर्थः ॥ 18 ॥
</details>


<details open><summary>विश्वास-प्रस्तुतिः</summary>

> आकाशम् एकं हि यथा  
घटादिषु पृथग्भवेत्।  
तथात्मैको ह्य् अन्-एकस्थो  
जलाधारेष्व् इवांशुमान्।  
एक एव हि भूतात्मा  
भूते भूते व्यवस्थितः।  
एकधा बहुधा चैव  
दृश्यते जल-चन्द्रवत्  

(याज्ञवल्क्य.३.१४४) इत्य्-आदिषु॥१८॥
</details>

<details><summary>English</summary>

Compare e.g., 'As the one ether is rendered manifold by jars and the like, or as the one sun becomes manifold in several sheets of water; thus the one Self is rendered manifold by abiding in many places. For the Self of all beings, although one, abides in each separate being and is thus seen as one and many at the same time, as the moon reflected in water.'
</details>


<details><summary>मूलम्</summary>

**आकाशमेकं हि यथा घटादिषु पृथग्भवेत्। तथात्मैको ह्यनेकस्थो जलाधारेष्विवांशुमान्। एक एव हि भूतात्मा भूते भूते व्यवस्थितः। एकधा बहुधा चैव दृश्यते जलचन्द्रवत्** (याज्ञवल्क्य.३.१४४) इत्यादिषु॥१८॥
</details>

### जल-सूर्य-दृष्टान्त-वैषम्य-शङ्का

<details open><summary>विश्वास-प्रस्तुतिः</summary>

अत्र चोदयति –

> ३३३. +++(बिम्बित-सूर्य-सहित-)+++अम्बुवद् अ-ग्रहणात् तु  
न तथात्वम् +++(ब्रह्मणो नाना-वस्तु-गतस्य)+++॥ ३–२–१९ ॥
</details>

<details><summary>English</summary>

19. But because it is not apprehended like water, there is no equality.
</details>


<details><summary>मूलम्</summary>

अत्र चोदयति –

**३३३. अम्बुवदग्रहणात्तु न तथात्वम् ॥ ३–२–१९ ॥**

</details>

<details open><summary>विश्वास-प्रस्तुतिः</summary>

तुशब्दश्चोद्यं द्योतयति । 
</details>

<details><summary>English</summary>

The 'but' indicates an objection.--
</details>

<details><summary>मूलम्</summary>

तुशब्दश्चोद्यं द्योतयति । 
</details>

<details open><summary>विश्वास-प्रस्तुतिः</summary>

**अम्बुवद्** इति सप्तम्यन्तात् वतिः।
</details>

<details><summary>मूलम्</summary>

अम्बुवदिति सप्तम्यन्तात् वतिः।
</details>

<details open><summary>विश्वास-प्रस्तुतिः</summary>

अम्बु-दर्पणादिषु  
यथा सूर्य-मुखादयो गृह्यन्ते;  
न तथा पृथिव्यादिषु स्थानेषु  
परमात्मा गृह्यते ।
</details>

<details><summary>English</summary>

The highest Self is not apprehended in earth and other places in the same way as the sun or a face is apprehended in water or a mirror. 
</details>


<details><summary>मूलम्</summary>

अम्बुदर्पणादिषु यथा सूर्यमुखादयो गृह्यन्ते; न तथा पृथिव्यादिषु स्थानेषु परमात्मा गृह्यते ।
</details>

<details open><summary>विश्वास-प्रस्तुतिः</summary>

अम्ब्व्-आदिषु हि  
सूर्यादयो  
भ्रान्त्या तत्र-स्था इव गृह्यन्ते,  
न परमार्थतस् तत्र-स्थाः । 
</details>

<details><summary>English</summary>

For the sun and a face are erroneously apprehended as abiding in water or a mirror; they do not really abide there. 
</details>


<details><summary>मूलम्</summary>

अम्ब्वादिषु हि सूर्यादयो भ्रान्त्या तत्रस्था इव गृह्यन्ते, न परमार्थतस्तत्रस्थाः । 
</details>


अभ्बुवदिति ... ... अतो न तथात्वम् - दार्ष्टान्तिकस्य न दृष्टान्ततुल्यत्वमित्यर्थः ॥ 19 ॥

अम्बुवदग्रहणात् तु न तथात्वम् । दृष्टान्तावैघट्याय दार्ष्टान्तिकस्य पृथिव्यादौ स्थितेः मिथ्यात्वमुपेत्यमिति भावः ॥ 19 ॥

परिहरति -

वृद्धिह्रासभाक्त्वमन्तर्भावादुभयसामञ्जस्यादेवं दर्शनाच्च ॥ 3-2-20 ॥

पृथव्यादिस्थानान्तर्भावात् स्थानिनः ... .. समस्तकल्याणगुणाकरस्य पृथिव्यादिस्थानतोऽपि न दोषसंभवः ॥ 20 ॥

वृद्धिहासभाक्त्वमन्तर्भावादुभयसामञ्जस्यादेवं दर्शनाच्च । समञ्जंसं भवति । इत्यन्तेन भाष्येण एवम् इत्यन्तसूत्रांशो व्याख्यातः । स्मृतिवचोऽर्थमाह - घट इति । दृष्टान्तद्वयं किमर्थं दोषास्पर्शस्यानुगतहेतुः क इत्यत्राह - एतदुक्तम् इति। देशत इव स्वभावतो विप्रकर्षस्यापि दोषास्पर्शहेतुताज्ञापनमुभयदृष्टान्तत्फलम्। सन्निकर्षत्रयसमुदायो दोषस्पर्शहेतुः

। अन्यतमविप्रकर्षोऽप्यस्पर्शहेतुरित्यर्थः । दर्शनाच्च इति सूत्रांशः ॥ 20 ॥

अथ स्यात् - द्वे वाव ब्रह्मणो रूपे ... ....

प्रकृतैतावत्त्वं हि प्रतिषेधति ततो ब्रवीति च भूयः ॥ 3-2-21 ॥

नैतदुपपद्यते यह्ब्रह्मणः प्रकृतविशेषवत्त्वं ... ... अपि तु पूर्वप्रकृतेयत्तामात्रम् । अत उभयलिङ्गमेव परं ब्रह्म ॥ 21 ॥

अनन्तरसूत्रशङ्कामाह - अथ स्यात् इति । महारजनं - कुसुम्भः । प्रकृतैतावत्वं हि प्रतिषेधति ततो ब्रवीति च भूयः । अनूद्य निषेधतीति न भ्रान्तजल्पकल्पता इत्यत्राह - न हि इति । नोपपद्यते इत्यन्तेन हि शब्दाभिप्रायो विवृतः । सात्र इति इति । इतिः प्रकारार्थः । इयत्ता च प्रकार इत्यर्थः । प्रकारनिषेधपरत्वे त्वान्तत्वं न घटते इत्यर्थः ॥

अनन्तरम् इति ततः शब्ददार्थ उक्तः न ह्येतस्मात् इति निषेधः प्रतीतः , न तु गुणः , स्वरूपमेव सत्यं प्रतीतमित्यत्राह - अयमर्थः इति ॥

ब्रह्मणः प्रमाणान्तरागोचरत्वेन ... ...

तदव्यक्तमाह हि ॥ 3-2-22 ॥

तत् - ब्रह्म प्रमाणान्तरेण न व्यज्यते .... .. न चक्षुषागृह्यते नापि वाचा इत्यादि ॥ 22 ॥

अनन्तरसूत्रसङ्गतिमाह - ब्रह्मणः इति । प्रत्यक्षस्य सन्मात्रग्राहित्वेन ब्रह्मणः प्रमाणान्तरगोचरत्वमाशङ्क्य तन्निराकरणमुखेन तस्य मानान्तरागोचरत्वं द्रढयतीत्यर्थः । एतच्च दीपसारयोः स्पष्टीकृतम् । तदव्यक्तमाह हि । स्फुटम्

॥ 22 ॥

हेत्वन्तरं चाह -

अपि संराधने प्रत्यक्षानुमानाभ्याम् ॥ 3-2-23 ॥

अपि च संराधने - सम्यक् प्रीणने ... .. ब्रह्मणो मूर्तामूर्तरूपद्वयादिविशिष्टतां प्रागसिद्धां नानुवदितुं क्षमम् ॥ 23 ॥

अपि संराधने प्रत्यक्षानुमानाभ्याम् । ध्यानगम्योऽस्तु , ततः किं संराधनेन साक्षात्कारस्येत्यत्राह - भक्तिरूप इति ॥ 26 ॥

प्रकाशादिवच्चावैशेष्यं प्रकाशश्च कर्मण्यभ्यासात् ॥ 3-2-24 ॥

इतश्च प्रकृतैतावत्त्वमेव प्रतिषेधति ... ... तेषां मूर्तामूर्तादिविशिष्टत्वमप्यविशेषेण प्रतीयते - इत्यर्थः ॥ 24 ॥

प्रकाशादिवच्चावैशेष्यं प्रकाशश्च कर्मण्यभ्यासात् । मूर्तामूर्तादिप्रपञ्चविशिष्टताया उपासनार्थमारोपितत्वशङ्काऽत्र निरस्यते । तेषामपि मूर्तामूर्तादिप्रपञ्चविशिष्टप्रतीतिः भ्रान्तिरिति शङ्कायामुत्तरखण्डं व्याचष्टे - ब्रह्मस्वरूपभूत इति । उपासनेन साक्षात्कृतत्वात् प्रकाशानन्दादेरिव प्रपञ्चविशिष्टतायाः परमार्थत्वमित्यर्थः ॥ 24 ॥

उक्तं ब्रह्मण उभयलिङ्गत्वुपसंहरति -

अतोऽनन्तेन तथा हि लिङ्गम् ॥ 3-2-25 ॥

अतः उक्तैर्हेतुभिः ब्रह्मणः ... ... तथा हि सत्युभयसिङ्गं ब्रह्मोपपन्नं भवति ॥ 25 ॥

अतोऽनन्तेन तथा हि लिङ्गम् । नेति नेत्यस्यावधिनिषेधपरत्वात् निरवधिकेन कल्याणगुणजातेन विशिष्टत्वं ब्रह्मणः सिद्धमित्यर्थः । उभयलिङ्गत्वं पूर्वपक्षीकुर्वतामुपसंहारसूत्रं न घटते , तत्समर्थनेनोपसंहारात् ॥

इति उभयलिङ्गाधिकरणम् - 5

------
