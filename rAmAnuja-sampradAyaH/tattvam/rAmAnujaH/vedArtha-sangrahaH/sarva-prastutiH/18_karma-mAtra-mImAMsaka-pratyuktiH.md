+++
title = "१८ कार्म-मात्र-मीमांसक-प्रत्युक्तिः"
+++


## सिद्ध-वस्तु-परोऽपि शब्दः

<details><summary>नीलमेघः - सङ्गतिः</summary>

आगे श्रीरामानुज स्वामी जी  
उपर्युक्त अर्थों को स्थिर करने के लिये  
पूर्वमीमांसकों के इस वाद का -  कि 

> सिद्ध अर्थ के विषय में  
व्युत्पत्ति नहीं होती +++(साध्य अर्थ मेँ ही होती है)+++ -  

खण्डन करते हैं ।  

उपर्युक्त वाद का खण्डन करने पर ही  
विशिष्टाद्वैत सिद्धान्त स्थिर हो सकता है, अन्यथा नहीं ।  

मीमांसकों के उपर्युक्त वाद का निराकरण  
सभी वेदान्तियों को सम्मत है ।  
उसका निराकरण आगे किया जायेगा ।  
[[२५१]]  

प्रथमतः मीमांसकों के उपर्युक्त पक्ष का प्रतिपादन किया जाता है ।  

</details>

<details><summary>हिन्दी - मीमांसक-विभागः</summary>

मीमांसकों में दो भेद हैं ।  
कई मीमांसक भाट्ट हैं  
जो कुमारिलभट्ट के द्वारा प्रतिपादित मत को मानते हैं ।  
कुमारिलभट्ट का अनुयायी होने से  
वे भाट्ट कहलाते हैं ।  

दूसरे मीमांसक प्रभाकर मत को मानने वाले हैं,  
वे गुरु प्रभाकर के द्वारा वर्णित मत को मानने के कारण  
प्राभाकर कहलाते हैं ।  
यहां पर प्राभाकर मीमांसक पूर्वपक्षी हैं।  

</details>



### पूर्वपक्षः - कार्य-पर एव शब्दः
<details open><summary>विश्वास-प्रस्तुतिः</summary>

यद् अपि कैश्चिद् उक्तम्  

> सर्वस्य शब्द-जातस्य विध्य्--अर्थ-वाद--मन्त्र-रूपस्य  
> +++(मीमांसकोक्त-"अपूर्व"-रूप-)+++कार्याभिधायित्वेनैव प्रामाण्यं वर्णनीयम् ।  
</details>

<details><summary>हिन्दी - कार्य-परता</summary>

वे कहते हैं कि  

सभी वेदान्ती यह मानते हैं कि  

> वेदान्त अर्थात् उपनिषद्  
परब्रह्म का प्रतिपादन करने के लिये प्रवृत्त हैं,  
परब्रह्म के प्रतिपादन में ही  
उनका तात्पर्य है  
परब्रह्म उपनिषदों का प्रधान प्रतिपाद्य अर्थ है ।  

वेदान्तियों का यह मत समीचीन नहीं है क्योंकि  
परब्रह्म का प्रतिपादन करने में  
उपनिषदों का तात्पर्य हो नहीं सकता,  
अतः परब्रह्म उपनिषदों का प्रतिपाद्य अर्थं नहीं बन सकता  
इसमें कारण यह है कि  
लोक में प्रयुक्त होने वाले सभी शब्द  
किसी न किसी कार्य अर्थात् कर्तव्य अर्थ का  
प्रतिपादन करने में ही तात्पर्य रखते हैं,  
कोई भी शब्द  
सिद्ध अर्थ का प्रतिपादन करने में तात्पर्य नहीं रखता है। 
</details>

<details><summary>हिन्दी - सिद्धः, साध्यः</summary>

लोक में अर्थ दो प्रकार के होते हैं - (१) सिद्ध और (२) कार्य । 

जो घट आदि पदार्थ पहले से बने रहते हैं  
जिन्हें बनाना नहीं पड़ता,  
वे घट आदि पदार्थ **सिद्ध** कहलाते हैं ।  
जो पदार्थ प्रयत्न से **साध्य** हैं  
वे कार्य कहलाते हैं।  
गमन आदि क्रियायें  
प्रयत्न के द्वारा साध्य होने से  
**कार्य** कहलाती हैं।  
</details>


<details><summary>हिन्दी - न सिद्धार्थपरः</summary>

लौकिक और वैदिक सभी शब्द  
कार्य अर्थ को बतलाने में ही तात्पर्य रखते हैं ।  

सिद्ध अर्थ को बतलाने में  
किसी शब्द का भी तात्पर्य नहीं होता है । 

> “यत्परः शब्दः स शब्दार्थः” 

यह न्याय सर्वसंमत है ।  
इस न्याय का यह अर्थ है कि  

> शब्द जिस अर्थ को बतलाने में तात्पर्य रखता है  
वही अर्थ शब्दार्थ माना जाता है ।  

सभी शब्द कार्य को बतलाने में तात्पर्य रखते हैं,  
सिद्ध वस्तु को बतलाने में तात्पर्य नहीं रखते हैं  
इसलिये कार्य को ही शब्दार्थं मानना चाहिये ।  

सिद्ध पदार्थ  
शब्द का अर्थ नहीं बन सकता है ।  
ब्रह्म सिद्ध वस्तु है  
क्योंकि वह नित्यसिद्ध है,  
वह प्रयत्न के द्वारा साध्य नहीं हैं,  
उपनिषद् शब्द राशि है ।  
सिद्ध वस्तु ब्रह्म  
उपनिषद् शब्दों का प्रतिपाद्य अर्थ  
नहीं हो सकता ।  
वेदान्ती लोग  
ब्रह्म को उपनिषद प्रतिपाद्य अर्थ मानकर  
जो ब्रह्म विचार करते हैं  
वह सर्वथा व्यर्थ है  
क्योंकि उपनिषदों का सिद्ध वस्तु ब्रह्म के प्रतिपादन में  
तात्पर्य है ही नहीं  
ब्रह्म उपनिषत्प्रतिपाद्य अर्थ बन ही नहीं सकता ।  
ब्रह्म विचार को निष्फल ही मानना चाहिये ।  
</details>

<details><summary>हिन्दी - विध्य्-अर्थवाद-मन्त्राः</summary>

वेद तीन प्रकार से विभक्त होता है ।  (१) विधि (२) अर्थवाद (३) मन्त्र ।  
वेद के ये तीनों भाग  
कार्य अर्थ का प्रतिपादन करने में ही तात्पर्यं रखते हैं ।  

"यजेत स्वर्गकामः" इत्यादि वेदवाक्य  
**विधि** कहे जाते हैं ।  
ये स्वर्ग को प्राप्त करने के लिये  
याग का विधान करते हैं ।  

याग एवं उससे होने वाला *अपूर्व* -  
जो कालान्तर में स्वर्ग देता है  
ये दोनों प्रयत्न साध्य होने से **कार्य** कहलाते हैं ।  
इनका विधान करने वाले **विधि**-वाक्य  
कार्य का प्रतिपादन करने में तात्पर्य रखते हैं ।  
यह स्पष्ट प्रतीत होता है ।  

विधिवाक्य के द्वारा विहित याग आदि अर्थों की  
स्तुति करने वाला **अर्थवाद** भाग भी  
पर्यवसान में उस कार्य के प्रतिपादन में ही  
तात्पर्य रखते हैं।  

अनुष्ठान में आने वाले याग  
और देवता आदि अर्थों का  
स्मरण कराने वाले **मन्त्र** भाग भी पर्यवसान में कार्य अर्थ में ही तात्पर्य रखते हैं । 

[[२५२]]  
इस प्रकार संपूर्ण वेद  
कार्य के प्रतिपादन में  
तात्पर्य रखते हैं  
कार्य के विषय में  
वेद प्रमाण बन सकता है । 
</details>

<details><summary>हिन्दी - निगमनम्</summary>

सिद्ध वस्तु का प्रतिपादन करने में  
किसी भी शब्द का तात्पर्य नहीं है,  
विधि, अर्थवाद और मन्त्र के रूप में विभक्त  
वैदिक शब्दों का सिद्ध वस्तु का प्रतिपादन करने में  
तात्पर्य है ही नहीं । 

ब्रह्म सिद्ध वस्तु है  
उसका प्रतिपादन करने में  
उपनिषदों का तात्पर्य हो नहीं सकता ।  
उपनिषद् अर्थवाद में आ जाती हैं  
वे सिद्ध वस्तु ब्रह्म के विषय में  
प्रमाण नहीं बन सकती,  
न ब्रह्म ही उपनिषत्-प्रभाग से  
सिद्ध हो सकता है।  

ब्रह्म को उपनिषदों का प्रतिपाद्य अर्थ मानकर  
वेदान्ती लोग जो ब्रह्म विचार करते हैं,  
यह निरर्थक है ।  
यह प्राभाकर मीमांसकों का पूर्वपक्ष है । 

</details>

<details><summary>मूलम्</summary>

यद् अपि कैश्चिद् उक्तम्  

> सर्वस्य शब्दजातस्य विध्यर्थवादमन्त्ररूपस्यकार्याभिधायित्वेनैव प्रामाण्यं वर्णनीयम् ।  
</details>

<details open><summary>विश्वास-प्रस्तुतिः</summary>

> +++("गाम् आनये"ति वचनात् परम् आनयनवद्)+++ व्यवहाराद् अन्यत्र  
> शब्दस्य बोधकत्व-शक्त्य्-अवधारणासंभवाद्  
> व्यवहारस्य च +++(गव्-आनयनीयता-निभ-)+++कार्य-बुद्धि-मूलत्वात्  
> कार्य-रूप एव शब्दार्थः । 
</details>

<details><summary>हिन्दी - शब्द-शक्तिः</summary>

इस पूर्वपक्ष का निराकरण  
सभी वेदान्तियों को संमत है ।  
इसका निराकरण आगे किया जाता है ।  

पहले यह देखना है कि  
पूर्वमीमांसक अपने पक्ष के विरुद्ध  
परवादियों के द्वारा उठाई जाने वाली शंका का परिहार  
किस प्रकार करते हैं।  
परिवादिगण मीमांसकों के पक्ष को काटने के लिये  
यह प्रश्न रखते हैं कि  
मीमांसकों ने यह जो सिद्धान्त माना है  कि  

> सभी शब्द कार्य को बतलाने में ही तात्पर्य रखते हैं,  
सिद्ध वस्तु को बतलाने में तात्पर्य नहीं रखते हैं ।  
इस सिद्धान्त को मानने के लिये क्या प्रमाण है ?  

इस प्रश्न का उत्तर देते हुये  
पूर्वमीमांसक कहते हैं कि  
प्रत्येक शब्द किसी न किसी अर्थ को  बतलाने में  
सामर्थ्य रखता है ।  
यह सामर्थ्य ही शब्द की  
**शक्ति** कहा जाता है ।  
अमुकशब्द अमुक अर्थ को बतलाने में  
शक्ति रखता है,  
इस समझ को शक्तिग्रह कहते हैं ।  

शब्द की उपर्युक्त शक्ति को  
समझने वाला मनुष्य ही  
उन शब्दों को सुनने पर  
अर्थ को समझ सकते हैं,  
जो मनुष्य शब्द की उपर्युक्त शक्ति को न समझते हों,  
वे सौ बार उन शब्दों को सुनने पर भी  
अर्थ को नहीं समझ सकते हैं ।  
इस बात को सभी मानते हैं ।  
</details>

<details><summary>हिन्दी - व्यवहार-दर्शनाच् छक्ति-ग्रहणम्</summary>

शब्द में विद्यमान उस शक्ति को  
किस प्रकार समझें ?  
जो पुरुष किसी भी शब्द के अर्थ को नहीं जानता हो  
वह सर्वप्रथम किसी भी शब्द के अर्थ को  
किस प्रकार समझता है ?  
यह प्रश्न उठना स्वाभाविक है ।  

जो मनुष्य देशान्तर में पहुँच गया हो वहां की भाषा को बिल्कुल नहीं जानता हो,  
वह वहाँ की भाषा के शब्दों के अर्थ को  
सर्वप्रथम किस प्रकार समझ पाता है ?  
इस प्रश्न का उत्तर यह है कि  
वह मनुष्यों की **प्रवृत्ति** को देखकर  
शब्द शक्ति को जानता है ।+++(5)+++  
प्रवृत्ति को **व्यवहार** कहते हैं ।  
</details>

<details><summary>हिन्दी - गवानयनोदाहरणम्</summary>

उदाहरण - प्रेरणा देने वाला एक मनुष्य है  
जिसे **प्रयोजक-वृद्ध** कहते हैं ।+++(5)+++  
प्रेरणा के अनुसार कार्य करने वाला दूसरा मनुष्य है  
जिसे **प्रयोज्य-वृद्ध** कहते हैं ।+++(5)+++  
दोनों भी ज्ञानवान् होने से  
वृद्ध कहलाते हैं,  
उनमें प्रयोजक-वृद्ध प्रयोज्यवृद्ध से कहता है कि “गामानय”  
अर्थात् गौ को लाओ ।  
उन दोनों के समीप  
वह पुरुष रहता है  
जो संस्कृत भाषा को बिलकुल नहीं जानता है ।  
वहां प्रयोजकवृद्ध की प्रेरणा के अनुसार  
प्रयोज्यवृद्ध जाकर  
गोष्ठ से गौ को लाकर खड़ा कर देता है ।  
वहाँ उपस्थित वह भाषानभिज्ञ पुरुष  
इस घटना को देखकर  
यह सोचता है कि प्रयोज्यवृद्ध की  
गौ को लाने के लिये जो प्रवृत्ति हुई है  
वह प्रवृत्ति कार्यता ज्ञान के कारण हुई है ।  

> हमको गौ को लाना कर्तव्य है  

यह ज्ञान ही **कार्यता-ज्ञान** है ।  
इस ज्ञान के कारण  
वह गौ को लाने के लिये प्रवृत्त हुआ ।  
प्रयोज्यवृद्ध का यह कार्यताज्ञान  
प्रयोजक वृद्ध के  
"गामानय" अर्थात् "गौ को लाओ”  
इस वाक्य से उत्पन्न हुआ है  
क्योंकि उस वाक्य को सुनने के बाद ही  
इसको गौ को लाने में प्रवृत्ति हुई है ।  

[[२५३]]  
इस लिये वह वाक्य ही  
इसके कार्यता ज्ञान का कारण है ।  
उस वाक्य ने  
कार्यता को बतलाकर ही  
प्रयोज्यवृद्ध के कार्यता ज्ञान को  
उत्पन्न कराया है।  
इससे सिद्ध होता है कि  
वह वाक्य "गवानयन" अर्थात् "गौ को लाना"  
एवं रूप कार्य को बतलाता है ।  
उसको बतलाने में  
इन शब्दों की शक्ति है ।  

</details>

<details><summary>हिन्दी - कार्य</summary>

इस प्रकार उस भाषानभिज्ञ पुरुष को  
सर्वप्रथम व्यवहार -  
अर्थात् "शब्द सुनकर  
होने वाली प्रवृत्ति"  
को देखकर  
यह धारणा बन जाती है कि  
शब्द कार्य को बतलाने के लिये ही प्रयुक्त होते हैं,  
कार्य को बतलाने में ही  
शब्दों का तात्पर्य है ।  
इस धारणा को परिवर्तित करने वाला कोई प्रसंग  
उसके सामने उपस्थित नहीं होता है ।  
यह धारणा उसको सदा बनी रहती है ।  

इस विवेचन से यह सिद्ध होता है कि  
शब्द शक्ति को सर्वथा न जाने वाले भाषानभिज्ञ पुरुष को  
सर्वप्रथम कार्यपरक शब्दों के द्वारा होने वाले व्यवहार को देखकर ही  
शब्द शक्ति का ज्ञान होता है ।  
सभी शब्द कार्य को बतलाने के लिये प्रयुक्त होते हैं,  
शब्दों का कार्य में ही तात्पर्य है,  
कार्य ही शब्दार्थ है ।  
इस प्रकार उसक ज्ञान हो जाता है ।  
इस धारणा को उसे बदलना नहीं पड़ता है। इस प्रकार जब कार्य को बतलाने में  
शब्दों का तात्पर्य है,  
कार्य ही शब्दार्थ बन सकता है ।  

</details>



<details><summary>मूलम्</summary>

> व्यवहाराद् अन्यत्र शब्दस्य बोधकत्वशक्त्यवधारणासंभवाद् व्यवहारस्य च कार्यबुद्धिमूलत्वात् कार्यरूप एव शब्दार्थः । 
</details>

<details open><summary>विश्वास-प्रस्तुतिः</summary>

> न परिनिष्पन्ने वस्तुनि शब्दः प्रमाणम् 

इति, अत्रोच्यते … 
</details>

<details><summary>हिन्दी</summary>

सिद्ध अर्थ को बतलाने में शब्दों का तात्पर्य नहीं,  
सिद्ध वस्तु शब्दार्थ नहीं बन सकता है,  
तब सिद्ध वस्तु ब्रह्म उपनिषत्-शब्दों का तात्पर्यार्थ  
कैसे हो सकता है ?  
उपनिषत् सिद्धवस्तु ब्रह्म को बतलाने में  
कैसे तात्पर्य रख सकती है,  
सिद्धवस्तु ब्रह्म के विषय में  
वे कैसे प्रमाण बन सकती हैं ?  
यही निर्णय करना पड़ता है कि  
सिद्धवस्तु ब्रह्म उपनिषदों का तात्पर्यार्थ नहीं बन सकता,  
ब्रह्म के विषय  
उपनिषत् प्रमाण नहीं बन सकती हैं  
ब्रह्म को उपनिषदर्थ मानकर  
वेदान्तियों के द्वारा किया जाने वाला ब्रह्मविचार निरर्थक है ।  

यह प्राभाकर-मतानुयायी पूर्व मीमांसकों का पूर्वपक्ष है ।  
सब वेदान्तियों को उपर्युक्त पूर्वपक्ष का निराकरण करके  
ब्रह्मविचार का समर्थन करना अनिवार्य हो जाता है ।  

</details>


<details><summary>मूलम्</summary>

> न परिनिष्पन्ने वस्तुनि शब्दः प्रमाणम् 

इति, अत्रोच्यते … 
</details>

### निराकृतिः
<details open><summary>विश्वास-प्रस्तुतिः</summary>

> +++(क्रिया-)+++प्रवर्तक-वाक्य-व्यवहार एव  
शब्दानाम् अर्थ-बोधकत्व-शक्त्य्-अवधारणं कर्तव्यम्  

इति किम् इयं राजाज्ञा । 
</details>

<details><summary>हिन्दी</summary>

इस पूर्वपक्ष के निराकरण में  
श्रीरामानुजस्वामी जी कहते हैं कि  

> प्रेरक पुरुष के वाक्य के होने वाले व्यवहार को देखकर ही  
शब्दशक्ति को समझना चाहिये -  
यह क्या राजा की आज्ञा है ? 

[[२५४]]  
ऐसी राजाज्ञा तो है नहीं ।  
यह बात अप्रामाणिक है ।  
शब्दशक्ति को जानने के  
अनेक उपाय हैं ।  
उनके द्वारा भी  
शब्दशक्ति जानी जा सकती है ।  
</details>


<details><summary>मूलम्</summary>

प्रवर्तकवाक्यव्यवहार एव शब्दानाम् अर्थबोधकत्वशक्त्यवधारणं कर्तव्यम् इति किम् इयं राजाज्ञा । 
</details>


<details open><summary>विश्वास-प्रस्तुतिः</summary>

सिद्ध-वस्तुषु शब्दस्य बोधकत्व-शक्ति-ग्रहणम्  
अत्यन्त--सु-करम् । 
</details>

<details><summary>हिन्दी</summary>

सिद्ध-वस्तुओं के विषय में भी  
शब्द-शक्ति अनायास विदित होती है ।  
उसके लिये  
साधन भी विद्यमान हैं।  

</details>


<details><summary>मूलम्</summary>

सिद्धवस्तुषु शब्दस्य बोधकत्वशक्तिग्रहणमत्यन्तसुकरम्। 
</details>

### अपवरके दण्डः
<details open><summary>विश्वास-प्रस्तुतिः</summary>

तथा हि केनचिद् +धस्त-चेष्टादिना  

> > ऽपवरके+++(=प्रकोष्ठे)+++ दण्डः स्थित  
> 
> इति देवदत्ताय ज्ञापय 

+इति प्रेषितः कश्चित् तज्-ज्ञापने प्रवृत्तो  

> ऽपवरके दण्डः स्थित  

इति शब्दं प्रयुङ्क्ते । 
</details>

<details><summary>हिन्दी</summary>

उदाहरण  
एक मनुष्य मौन धारण करके बैठा रहता है ।  
नौकर आकर उससे पूछता है कि  
देवदत्त जानना चाहते है कि  
दण्ड कहां रखा रहता है।  
नौकर के इस प्रश्न को सुनकर  
मौनी पुरुष हस्तचेष्टा से इस बात को सूचित करता है कि  
इस कोटड़ी में दण्ड है देवदत्त से सूचित करदो ।  

वह नौकर हस्तचेष्टा से  
उपर्युक्त बात को जानकर  
देवदत्त के समीप जाकर कहता है कि  
अमुक कोठरी में दण्ड है ।  
</details>

<details><summary>मूलम्</summary>

तथा हि केनचिद्धस्तचेष्टादिनाऽपवरके दण्डः स्थित  
इति देवदत्ताय ज्ञापयेति प्रेषितः कश्चित्तज्ज्ञापने प्रवृत्तोऽपवरके दण्डः स्थित  
इति शब्दं प्रयुङ्क्ते । 
</details>


<details open><summary>विश्वास-प्रस्तुतिः</summary>

मूकवद् +धस्त-चेष्टाम् इमां जानन्  
पार्श्वस्थो ऽन्यः प्राग्-अ-व्युत्पन्नो ऽपि  
तस्यार्थस्य बोधनाय  
"+अपवरके दण्डः स्थित" इत्य्-अस्य शब्दस्य प्रयोग-दर्शनाद्  

> अस्यार्थस्यायं शब्दो बोधक  

इति जानातीति  
किम् अत्र दुष्करम्?  
+++(अभिनयमात्रेण शब्दार्था ज्ञायन्ते, ते च सिद्धार्थाः, न साध्याः।)+++
</details>

<details><summary>हिन्दी</summary>

आरम्भ से लेकर  
इस घटना को देखने वाला भाषानभिज्ञ कोई पुरुष  
उस नोकर के शब्द को सुनकर जान लेता है कि  
मौनी पुरुष ने हस्तचेष्टा से  
यह जो सूचित किया था कि  
इस कोठरी में दण्ड है  
इसी अर्थ को यह नौकर बतला रहा है।  

नौकर के मुख से निकला हुआ यह शब्द  
उपर्युक्त अर्थ को बतलाता है ।  
नौकर के वाक्य का यही अर्थ है कि  
इस कोठरी में दण्ड है ।  
इस प्रकार वह पुरुष  
शब्दशक्ति को जान लेता है।  
</details>

<details><summary>हिन्दी - निगमनम्</summary>

इस उदाहरण में वर्णित दण्ड  
सिद्धवस्तु है ।  
उस सिद्धवस्तु के विषय में  
दण्डशब्द की शक्ति को  
वह पुरुष जान लेता है ।  
इस प्रकार सिद्ध वस्तु के विषय में  
सर्वप्रथम शब्दशक्ति जानी जा सकती है ।  
यहां इस प्रकार सिद्धवस्तु में  
कोई भी क्लेश नहीं होता है ।  
कार्य के विषय में ही  
शब्दशक्ति जानी जाती है  
ऐसा निर्बन्ध करना निर्मूल है ।  
</details>


<details><summary>मूलम्</summary>

मूकवद् धस्तचेष्टाम् इमां जानन् पार्श्वस्थो ऽन्यः प्रागव्युत्पन्नो ऽपि तस्यार्थस्य बोधनायापवरके दण्डः स्थित इत्यस्य शब्दस्य प्रयोगदर्शनाद् अस्यार्थस्यायं शब्दो बोधक इति जानातीति किम् अत्र दुष्करम् । 
</details>

### बाल-बोधः
<details open><summary>विश्वास-प्रस्तुतिः</summary>

तथा बालस्  

> तातो ऽयम्,  
इयं माता,  
ऽयं मातुलो,  
ऽयं मनुष्यो,  
ऽयं मृगश्,  
चन्द्रो ऽयम्,  
अयं च सर्प 

इति माता-पितृ-प्रभृतिभिः शब्दैः  
शनैः शनैर् अङ्गुल्या निर्देशने  
तत्र तत्र बहुशः शिक्षितस्  
तैर् एव शब्दैस्  
तेष्व् अर्थेषु स्वात्मनश् च बुद्ध्य्-उत्पत्तिं दृष्ट्वा  
</details>

<details><summary>हिन्दी</summary>

[[२५५]]  
यहाँ दूसरा उदाहरण भी प्रस्तुत किया जा सकता है ।  
वह यह है कि  
लोक में देखा जाता है कि  
छोटे बच्चों को सिखाने वाले माता और पिता इत्यादि बन्धुवर्ग  
अंगुली से प्रत्येक वस्तु को दिखाकर  
उसकी तरफ बच्चों के ध्यान को आकृष्ट करके  
बतलाते हैं कि  
यह पिता जी हैं,  
यह माता जी है,  
यह मामा जी हैं,  
यह मनुष्य है,  
यह मृग है,  
यह चन्द्रमा है,  
यह सर्प है इत्यादि । इस प्रकार 

बारम्-बार अंगुलि से निर्देश करके  
बन्धुगण छोटे बच्चों को सिखाते हैं ।  
इस प्रकार शिक्षा को प्राप्त हुए बालक  
उत्तरकाल में बिना अंगुलिनिर्देश के प्रयुक्त होने वाले  
उन शब्दों से उन अर्थों को  
अनायास समझ लेते हैं ।  
</details>


<details><summary>मूलम्</summary>

तथा बालस्  

> तातो ऽयम्,  
इयं माता,  
ऽयं मातुलो,  
ऽयं मनुष्यो,  
ऽयं मृगश्,  
चन्द्रो ऽयम्,  
अयं च सर्प 

इति माता-पितृ-प्रभृतिभिः शब्दैः  
शनैः शनैर् अङ्गुल्या निर्देशने  
तत्र तत्र बहुशः शिक्षितस्  
तैर् एव शब्दैस्  
तेष्व् अर्थेषु स्वात्मनश् च बुद्ध्य्-उत्पत्तिं दृष्ट्वा  
</details>

<details open><summary>विश्वास-प्रस्तुतिः</summary>

तेष्व् अर्थेषु तेषां शब्दानाम्  
अङ्गुल्या निर्देश-पूर्वकः प्रयोगः  

+++(वाच्य-वाचक-भावात्)+++ +++(कार्य-कारण-भाव-निभ-)+++सम्बन्धान्तराभावात्,  
+++(नामकरणादि-)+++संकेतयितृ-पुरुष-+अज्ञानाच् च  

बोधकत्व-निबन्धन  
इति क्रमेण निश्चित्य 
</details>

<details><summary>हिन्दी - वाच्य-वाचक-भावः</summary>

वे सोचते हैं कि  
इन शब्दों को सुनने पर  
हमको उन अर्थों का ज्ञान क्यों होता रहता है ।  
इसमें कुछ कारण होना चाहिये ।  

कारण यही हो सकता है कि  
शब्द और अर्थों में सहजरूप से बोध्य बोधक भाव संबन्ध है ।  
अर्थ बोध्य होने की क्षमता रखता है,  
शब्द में बोधक होने की क्षमता है ।  
इनमें यह बोध्य बोधकभाव संबन्ध  
अकृत्रिमरूप से विद्यमान रहता है ।  
इस सम्बन्ध को सिखाने के लिये ही  
बन्धुओं ने अंगुली से उन पदार्थों को दिखा दिखा कर  
इन शब्दों का प्रयोग करके सिखाया है ।  

शब्द अर्थों में यह संबन्ध नित्य सिद्ध है ।  
+++(नामकरणादि-)+++संकेत के कारण  
इनमें यह संबन्ध घटित नहीं हुआ है ।  
</details>


<details><summary>हिन्दी - सङ्केत-कृद्-अभावः</summary>

किसी बच्चे का नामकरण संस्कार करते समय  
पिता ऐसा संकेत करता है कि  
इस बच्चे का अमुक नाम है ।  
वहां वह नाम संकेत के अनुसार  
उस बच्चे का बोधक होता है ।  

वैसी बात प्रकृत में नहीं घटती है क्योंकि  
यहां इन अर्थों में इन शब्दों का संकेत करने वाला  
कोई पुरुष है ही नहीं  
न पुरुष संकेत के अनुसार  
ये शब्द बोध कराते हैं।  
इनमें बोध्य बोधक भावसंबन्ध  
सहजरूप से विद्यमान रहता है।  
</details>

<details><summary>हिन्दी - शब्द-प्रयोगाद् बोधः</summary>

इनमें दूसरा कोई संबन्ध कार्यकारण भाव इत्यादि है ही नहीं ।  
इस बोध्य बोधक भावसंबन्ध को समझाने के लिये ही  
बन्धुओं ने इतना परिश्रम किया है ।  
इस प्रकार विचार करके  
बालक शब्द के बोधकत्व अर्थात् अर्थ बोध कराने वाली शक्ति को  
समझ लेते हैं । 

इस उदाहरण से  
यह सिद्ध होता है कि  
उपर्युक्त सभी शब्द  
सिद्धवस्तु उन २ पदार्थों को  
बतलाने के लिये ही प्रयुक्त होते हैं  
बालक भी सिद्धवस्तुओं में  
शब्दशक्ति को समझ लेते हैं । 
</details>


<details><summary>मूलम्</summary>

तेष्व् अर्थेषु तेषां शब्दानाम्  
अङ्गुल्या निर्देश-पूर्वकः प्रयोगः  
सम्बन्धान्तराभावात्,  
संकेतयितृ-पुरुषाज्ञानाच् च  
बोधकत्व-निबन्धन  
इति क्रमेण निश्चित्य 
</details>

<details open><summary>विश्वास-प्रस्तुतिः</summary>

पुनर् अप्य् 

> अस्य शब्दस्यायम् अर्थ 

इति पूर्व-वृद्धैः शिक्षितः  
सर्व-शब्दानाम् अर्थम् अवगम्य  
स्वयम् अपि  
सर्वं वाक्य-जातं प्रयुङ्क्ते । 
</details>

<details><summary>हिन्दी</summary>

इस प्रकार माता पिता के द्वारा शिक्षित बालक  
उत्तरकाल में वृद्धों के द्वारा शिक्षा प्राप्त कर  
समझ लेते हैं कि  
अमुक २ शब्द अमुक २ अर्थ का वाचक हैं ।  
इस प्रकार सभी शब्दों के अर्थों को समझकर  
वे बालक स्वयं सर्वविध वाक्यों का प्रयोग करने लगते हैं ।  

</details>



<details><summary>मूलम्</summary>

पुनर् अप्य् अस्य शब्दस्यायम् अर्थ इति पूर्ववृद्धैः शिक्षितः सर्वशब्दानाम् अर्थम् अवगम्य स्वयम् अपि सर्वं वाक्यजातं प्रयुङ्क्ते । 
</details>

<details open><summary>विश्वास-प्रस्तुतिः</summary>

एवम् एव  
सर्व-पदानां स्वार्थाभिधायित्वं,  

संघात-विशेषाणां च यथाऽवस्थित-संसर्ग-विशेष-वाचित्वं च जानातीति  

> कार्यार्थैव व्युत्तिपत्तिर् 

इत्य्-आदि-निर्बन्धो निर्बन्धनः । 
</details>

<details><summary>हिन्दी</summary>

इस प्रकार बालक यह भी समझ लेते हैं कि  
ऐसे ही सभी पद अपने २ अर्थ के वाचक होते हैं,  
ऐसे पदों के समुदाय से संपन्न होने वाले वाक्य  
उन पदार्थों के पारस्परिक संबन्ध रूप वाक्यार्थ बोध कराते हैं ।  

सिद्धवस्तु का प्रतिपादन करने के लिये  
प्रयुक्त होने वाले वाक्य  
सिद्धार्थ का प्रतिपादन करते हैं  
तथा कार्य को बतलाने के लिये प्रयुक्त होने वाले वाक्य  
कार्य को बतलाते हैं।+++(5)+++  

ऐसी स्थिति में पूर्वमीमांसकों का ये निर्वन्ध - कि  
सर्वप्रथम शब्द की शक्ति का ज्ञान  
कार्य के विषय में हुआ करता है  
शब्दों का कार्य में ही तात्पर्य है, संपूर्ण वेदों का प्रतिपाद्य अर्थ कार्य ही है-  
निर्मूल सिद्ध होते हैं ।  

[[२५६]]  
सिद्ध के विषय में भी  
शब्दशक्ति जानी जा सकती है ।  
सिद्ध-वस्तु को बतलाने में भी शब्दों का तात्पर्य हो सकता है,  
सिद्धवस्तु ब्रह्म वेदों का प्रधान प्रतिपाद्य अर्थ हो सकता है ।  
इन अर्थों का समर्थन हो गया है  
इससे पूर्वमीमांसकों के उपर्युक्त निर्बन्ध अप्रामाणिक सिद्ध होते हैं ।  
</details>



<details><summary>मूलम्</summary>

एवम् एव सर्वपदानां स्वार्थाभिधायित्वं संघातविशेषाणां च यथावस्थितसंसर्गविशेषवाचित्वं च जानातीति कार्यार्थैव व्युत्तिपत्तिर् इत्यादिनिर्बन्धो निर्बन्धनः । 
</details>

<details open><summary>विश्वास-प्रस्तुतिः</summary>

अतः परिनिष्पन्ने+++(=सिद्धे)+++ वस्तुनि  
शब्दस्य बोधकत्व-शक्त्य्-अवधारणात्  

सर्वाणि वेदान्त-वाक्यानि  
स-कल--जगत्-कारणं सर्व-कल्याण-गुणाकरम् उक्त-लक्षणं ब्रह्म  
बोधयन्त्य् एव ।
</details>

<details><summary>हिन्दी</summary>

सिद्धवस्तु के विषय में  
शब्द की बोधकत्व शक्ति जानी जा सकती है ।  
वेदान्त वाक्य सकलजगत्कारण सर्वकल्याण गुणनिधि सिद्धवस्तु ब्रह्म को बतलाने में  
पूर्ण क्षमता एवं तात्पर्य रखते हैं ।  
उपर्युक्त लक्षण वाला ब्रह्म  
वेदान्त प्रतिपाद्य हो सकता है ।  
वेदान्तों का ब्रह्म में तात्पर्य होने के कारण  
ब्रह्म वेदान्तों का प्रधान प्रतिपाद्य अर्थ बन जाता है ।  
उसके विषय में विचार करना युक्त ही है ।  

इस प्रकार अपने सिद्धान्त का प्रतिपादन करके श्रीरामानुज स्वामी जी ने  
मीमांसकों के उपर्युक्त पूर्वपक्ष का निराकरण किया है ।  

</details>
 

<details><summary>मूलम्</summary>

अतः परिनिष्पन्ने वस्तुनि शब्दस्य बोधकत्वशक्त्यवधारणात्सर्वाणि वेदान्तवाक्यानि  
सकलजगत्कारणं सर्वकल्याणगुणाकरमुक्तलक्षणं ब्रह्म  
बोधयन्त्येव ।
</details>

## शब्दस्य साध्य-परत्वेऽपि सिद्ध-वस्त्व्-अपेक्षा

### वेदान्तस्योपासना-विधानम्

<details open><summary>विश्वास-प्रस्तुतिः</summary>

अपि च +++("तुष्यतु दुर्जन" इति न्यायेन)+++  
+++(मीमांसकोक्तापूर्व-रूप-)+++कार्यार्थ+++(य्)+++ एव व्युत्पत्तिर्+++(→शब्दार्थसम्बन्धः)+++ अस्तु । 
</details>

<details><summary>हिन्दी</summary>

आगे श्रीरामानुजस्वामी जी ने  
थोड़ी देर के लिये प्रतिपक्षी के पक्ष को मानकर  
ब्रह्मविचार का समर्थन किया है ।  
थोड़े समय के लिये प्रतिपक्षी के मत को मानकर उत्तर देना  
"तुष्यतु" न्याय कहा जाता है ।  
उस न्याय के अनुसार  
श्रीरामानुजस्वामी जी ने यह उत्तर दिया है कि  
थोड़ी देर के लिये मान लिया जाय कि  
कार्य अर्थ के विषय में ही  
शब्दों की शक्ति ज्ञात होती है,  
सिद्धवस्तु के विषय में नहीं,  
तो भी सिद्ध ब्रह्म का विचार युक्त ही सिद्ध होता है ।  
</details>


<details><summary>मूलम्</summary>

अपि च कार्यार्थ एव व्युत्पत्तिर् अस्तु । 
</details>

<details open><summary>विश्वास-प्रस्तुतिः</summary>

+++(सिद्धेऽपि फले शब्द-तात्पर्यम् अङ्गीकृतं खलु, तथैव)+++  

वेदान्त-वाक्यान्य् अप्य्  
उपासन-विषय-कार्याधिकृत--विशेषण-भूत--+++(मुमुक्षा-विशेषण-भूत-)+++फलत्वेन  

+++(अ-विहित-फल-कर्मणि फल-भूत-)+++  
दुःखासंभिन्न-देश-विशेष-रूप--स्वर्गादिवद्  
रात्रि-सत्र--+++(अर्थवादोक्त-फल-भूत-)+++प्रतिष्ठानादिवद्  

अपगोरण+++(=भायन)+++-शत-यातना--साध्य-साधन-भाववच् च  

+++(मीमांसाभ्युपगत-नयेनैव)+++  
कर्योपयोगितयैव सर्वं बोधयन्ति । 
</details>

<details><summary>हिन्दी - उपासना-कर्म-फल-बोधः</summary>

उपनिषदों में यह विधान पाया जाता है कि  
परब्रह्म की प्राप्ति चाहने वाला पुरुष  
परब्रह्म की उपासना करे । 

पूर्वमीमांसकों ने यह माना है कि  
विधान करने वाले लिङ्, लोट् और तव्य प्रत्यय इत्यादि शब्दों का अर्थ कार्य है  
उपनिषदों में प्रतिपाद्य उपर्युक्त कार्य का विषय उपासन है,  
उपासन विषय को लेकर कार्य होता है,  
उस कार्य का अधिकारी  
परब्रह्म की प्राप्ति को चाहने वाला साधक है ।  
उस अधिकारी के प्रति विशेषण है  
परब्रह्म प्राप्ति की कामना ।  
परब्रह्म प्राप्ति एवं परब्रह्म कामना में विशेषण बनकर  
परम्परा से अधिकारी के प्रति विशेषण सिद्ध होते हैं । 
 
[[२५७]]  
उस अधिकारी का प्राप्य फल परब्रह्म है । 

इस प्रकार उपासना कार्य के प्रतिफल बनाने वाले पर ब्रह्म में  
वेदान्त वाक्यों का तात्पर्य सिद्ध होता है ।  
</details>


<details><summary>हिन्दी - सिद्धे फले शब्द-तात्पर्यम्</summary>

कार्यार्थ में शक्ति मानने वाले प्राभाकर मीमांसक भी  
फल में विधायक वाक्यों का तात्पर्य मानते हैं।  

वह फल भले सिद्ध-वस्तु ही क्यों न हो,  
उसमें भी उन लोगों ने  
विधायक वाक्यों का तात्पर्य माना है-  

क्योंकि यदि विधायक वाक्यों का फल में तात्पर्य नहीं होता  
तो वे फल प्रामाणिक सिद्ध न होंगे।  
उन फलों को चाहने वालों के लिये  
साधनों का विधान करना भी  
असंगत हो जायगा  
यदि फल अप्रामाणिक हो।  
एतदर्थं ही पूर्वमीमांसकों ने विधान का समर्थन करने के लिये  
विधि वाक्यों का फल में तात्पर्य माना है ।  

</details>

<details><summary>हिन्दी - सिद्ध-फलाद्यङ्गीकारोदहरणानि</summary>

इस विषय में तीन उदाहरण प्रसिद्ध हैं । 

(१) विधिवाक्य से दर्शपूर्ण मास इत्यादि यागों का फल  
स्वर्ग सिद्ध होता है।  
वह स्वर्गं किस प्रकार का है,  
ऐसा प्रश्न उपस्थित होने पर  
अर्थवादवाक्य आकर  
स्वर्ग के स्वरूप का वर्णन करते हैं कि  
जहाँ दुःख बिल्कुल न हो ऐसे देश विशेष में जाकर  
दुःख से अमिश्रित सुख का अनुभव करना ही स्वर्ग है ।  
अर्थवाद के द्वारा वर्णित दुःखरहित देश इत्यादि विशेषतायें  
स्वर्ग में मानी जाती हैं ।  
यहाँ अर्थवाद के द्वारा वर्णित अर्थ उपयुक्त होने से तात्विक माना गया है । 



( २ ) विधिवाक्य में  
फल का उल्लेख न होने पर  
अर्थवाद वर्णित फल  
वहाँ लिया गया है।  
रात्रिसत्र नामक याग का विधान करने वाले वाक्य में  
फल का उल्लेख नहीं,  
निष्फल याग का विधान नहीं हो सकता।  
क्या वहाँ स्वर्ग को ही फल मानना होगा,  
क्योंकि विश्वजिन्-न्याय में कहा गया है कि  
जिन कर्मों के विधायक वाक्यों में फल का उल्लेख न हो,  
वहाँ स्वर्ग को फल मानना चाहिये  
क्योंकि स्वर्ग सर्वाभीष्ट फल है ।+++(5)+++  
क्या विश्वजिन्-न्याय के अनुसार  
रात्रिसत्र में स्वर्ग को फल मानना चाहिये ।  

ऐसा प्रसंग उपस्थित होने पर  
जैमिनिमहर्षि ने यह सिद्धान्त स्थिर किया कि  
किसी प्रकार भी  
जहाँ वाचनिक फल प्राप्त न हो,  
वहाँ स्वर्ग को फल मानना चाहिये ।  

रात्रिसत्र के विषय में अर्थवाद से  
प्रतिष्ठारूप फल प्राप्त होता है  
क्योंकि अर्थवाद में प्रतिष्ठाफल का उल्लेख है ।  

विधिवाक्य में फल का उल्लेख न होने पर भी  
अर्थवाद में उल्लेख होने के कारण  
रात्रिसत्र में प्रतिष्ठा को हो फल मानना चाहिये ।  
इस प्रकार अर्थवाद वर्णित प्रतिष्ठा फल  अपेक्षित होने से  
रात्रिसत्र में मान लिया गया है । 

(३) उपर्युक्त दोनों उदाहरणों के अनुसार  
विधिवाक्य के लिये अपेक्षित वह फल लिया गया है  
जो अर्थवाद में वर्णित है ।  
इतना ही नहीं,  
किंतु निषेध वाक्य में  
वह फल भी प्रामाणिक मान लिया गया है  
जो अर्थवाद में निषेध्य कर्म के फल के रूप में वर्णित है।  

वेद में कहा गया है कि 

> " तस्माद् ब्राह्मणाय नापगुरेत,  
> योऽपगुरुते तं शतेन यातयेत्” 

अर्थात्-ब्राह्मण का वध करने के लिये उद्योग न करें,  
जो उद्योग करेगा  
उसे सौ वर्ष तक नरकयातना भोगनी पड़ेगी ।  
यहाँ ब्राह्मण के वध के लिये किये जाने वाले उद्योग का निषेध है ।  
वह उद्योग निषेध्य है,  
उसका निषेध तभी हो सकता है,  
यदि निषेध्य वह उद्योग अनर्थ हेतु हो ।  
उपयुक्त निषेध का समर्थन करने के लिये  
उस उद्योग एवं शतयातनामें  
कार्यकारण भाव प्रामाणिक माना जाता है  
क्योंकि वह निषेध के लिये उपयुक्त है।  
</details>


<details><summary>हिन्दी - निगमनम्</summary>

इन तोनों उदाहरणों से यह सिद्ध होता है कि  
कार्य के प्रति उपयुक्त होने के कारण  

- अर्थवाद वर्णित स्वर्ग की विशेषतायें  
- रात्रिसत्र में प्रतिष्ठारूपी फल  
- तथा ब्राह्मणवधोद्योग एवं शतयातना में साध्य साधनभाव  

[[२५८]]  
  
प्रामाणिक माने जाते हैं ।  

इसी प्रकार ही  
प्रकृत में भी समझना चाहिये ।  

</details>


<details><summary>मूलम्</summary>

वेदान्तवाक्यान्यप्युपासनविषयकार्याधिकृतविशेषणभूतफलत्वेन  
दुःखासंभिन्नदेशविशेषरूपस्वर्गादिवद्रात्रिसत्रप्रतिष्ठा(नादि)वदपगोरणशतयातनासाध्यसाधनभाववच्च  
कर्योपयोगितयैव सर्वं बोधयन्ति । 
</details>

<details open><summary>विश्वास-प्रस्तुतिः</summary>

तथा हि 

> ब्रह्म-विद् आप्नोति परम् 

इत्यत्र ब्रह्मोपासन-विषय-कार्याधिकृत--+++(मुमुक्षा-)+++विशेषण-भूत-फलत्वेन  
ब्रह्म-प्राप्तिः श्रूयते। 
</details>

<details><summary>हिन्दी</summary>

उपनिषद् में यह वचन है कि  
“ब्रह्मविदाप्नोति परम्”  
अर्थात् ब्रह्म को जानने वाला परब्रह्म को प्राप्त करता है ।  
इस वचन के अनुसार  
यहाँ पर इस प्रकार विधि का स्वरूप सिद्ध होता है कि  
ब्रह्म प्राप्ति को चाहने वाला पुरुष  
ब्रह्मोपासन करे ।  
यहाँ ब्रह्मोपासन विषय को लेकर होने वाले कार्य का अधिकारी  
वह पुरुष है जो  
ब्रह्म को प्राप्त करना चाहता है  
उस पुरुष के प्रति  
विशेषरूप में निर्दिष्ट होने वाले फल में ब्रह्म अन्तर्गत है ।  

</details>


<details><summary>मूलम्</summary>

तथा हि 

> ब्रह्मविदाप्नोति परम् 

इत्यत्र ब्रह्मोपासनविषयकार्याधिकृतविशेषणभूतफलत्वेन  
ब्रह्मप्राप्तिः श्रूयते। 
</details>


<details open><summary>विश्वास-प्रस्तुतिः</summary>

> पर-प्राप्ति-कामो ब्रह्म विद्याद् 

इत्य्-अत्र  
प्राप्यतया प्रतीयमानं ब्रह्म-स्वरूपं  
तद्-विशेषणं च  
सर्वं +++(मीमांसकोक्त-"अपूर्व"-विशेष-रूप)+++कार्योपयोगितयैव सिद्धं भवति । 
</details>

<details><summary>हिन्दी</summary>

इस प्राप्य फल  
ब्रह्म के स्वरूप और अन्यान्य विशेषों का वर्णन करने वाले उपनिषद् वाक्य  
कार्य के लिये अपेक्षित अर्थ का प्रतिपादक होते हैं ।  

</details>


<details><summary>मूलम्</summary>

परप्राप्तिकामो ब्रह्म विद्याद् इत्यत्र प्राप्यतया प्रतीयमानं ब्रह्मस्वरूपं तद्विशेषणं च सर्वं कार्योपयोगितयैव सिद्धं भवति । 
</details>

<details open><summary>विश्वास-प्रस्तुतिः</summary>

तद्-अन्तर्गतम् एव  
जगत्-स्रष्टृत्वं, संहर्तृत्वम्, आधारत्वम्, अन्तरात्मत्वम्  
इत्य्-आद्य् उक्तम् अनुक्तं च सर्वम्  

इति न किंचिद् अनुपपन्नम् ।
</details>

<details><summary>हिन्दी</summary>

उपासना के फलरूप में प्राप्त होने वाला ब्रह्म  
किस प्रकार का है ?  
इस प्रकार जिज्ञासा उपस्थित होने पर  
विविध उपनिषद् वाक्य आकर बतलाते हैं कि  
वह ब्रह्म जगत् की सृष्टि स्थिति और प्रलय करने वाला है,  
जगत् का आधार एवं अन्तरात्मा है।  

ऐसी २ अनन्त विशेषताओं को बतलाते हुये  
सम्पूर्ण उपनिषद् वाक्य  
उपर्युक्त कार्य के लिये  
उपयुक्त अर्थों का वर्णन करते हुये प्रमाण बन जाते हैं,  
ब्रह्म भी उस कार्य के द्वारा प्राप्त होने वाला फल बनकर  
कार्य से संबद्ध हो जाता है ।  

पूर्व मीमांसकों के मतानुसार  
कार्यार्थ में वेदों का तात्पर्य होने पर भी  
कार्योपयुक्त फल के रूप में ब्रह्म सिद्ध होता है,  
उस ब्रह्म का विचार वेदतात्पर्य के अनुकूल होने के कारण  
अवश्य कर्तव्य है ।  

इस प्रकार " तुष्यतु " न्याय के अनुसार  
श्रीरामानुज स्वामी जी ने  
मीमांसकमत के अनुसार  
ब्रह्मविचार को कर्तव्य सिद्ध किया है ।  

सिद्धार्थ के विषय में शब्दव्युत्पत्ति हो  
या कार्यार्थ के विषय में हो,  
दोनों पक्षों में भी ब्रह्म सिद्ध होता है,  
उसका विचार भी कर्तव्य सिद्ध होता है ।  
</details>


<details><summary>मूलम्</summary>

तदन्तर्गतम् एव जगत्स्रष्टृत्वं संहर्तृत्वम् आधारत्वम् अन्तरात्मत्वम् इत्याद्य् उक्तम् अनुक्तं च सर्वम् इति न किंचिद् अनुपपन्नम् ।
</details>

### मन्त्रार्थवादोक्ति-सत्त्वेनैव कार्योपयोगिता

<details open><summary>विश्वास-प्रस्तुतिः</summary>

एवं च सति  
मन्त्रार्थवाद-गता ह्य् अविरुद्धा अपूर्वाश् चार्थाः सर्वे विधिशेषतयैव सिद्धा भवन्ति । 
</details>

<details><summary>हिन्दी</summary>

उपनिषद् में  
परब्रह्म की प्राप्ति के लिये  
जो ब्रह्मोपासन का विधान है,  
उस विधि का फल में तात्पर्य है,  
प्राप्य फल के रूप में  
ब्रह्म में तात्पर्य अवश्य सिद्ध होता है ।  
इस प्रकार विधि में अपेक्षित होने से  
ब्रह्म की सिद्धि फलित होती है ।  
इस प्रकार उपासन विधि के अनुसार  
ब्रह्मा की सिद्धि होती है ।  

[[२५६]]  
इतना ही नहीं,  
किन्तु **मन्त्र** और **अर्थवादों** में वर्णित  
वे सभी अर्थ -  
जो दूसरे प्रमाणों से विरोध नहीं रखते  
तथा दूसरे प्रमाणों से सिद्ध न होने से  
**अपूर्व** माने जाते हैं -  
विधि में अपेक्षित होने के कारण  
प्रामाणिक सिद्ध होते हैं । 

उपासनविधि में  
फल के रूप में अपेक्षित होने के कारण  
जिस प्रकार ब्रह्म प्रामाणिक सिद्ध होता है  
उसी प्रकार मन्त्रार्थवादों में वर्णित अन्यान्य अर्थ भी  
विधि में किसी न किसी प्रकार से  
अपेक्षित होने से  
प्रामाणिक सिद्ध होते हैं ।  

</details>


<details><summary>मूलम्</summary>

एवं च सति मन्त्रार्थवादगता ह्य् अविरुद्धा अपूर्वाश् चार्थाः सर्वे विधिशेषतयैव सिद्धा भवन्ति । 
</details>

<details open><summary>विश्वास-प्रस्तुतिः</summary>

यथोक्तं द्रमिड-भाष्ये  

>> ऋणं हि वै जायत  
>
> इति श्रुतेर् 

इत्य् उपक्रम्य 

> यद्य् अप्य् अवदान-स्तुति-परं वाक्यं  
> तथापि नासता स्तुतिर् उपपद्यत 

इति । 
</details>

<details><summary>हिन्दी</summary>

उपर्युक्त यह निर्णय द्रविड भाष्य में वर्णित है ।  
द्रविड भाष्यकारने 

> "ऋणं हि (ह) वै जायते इति श्रुतेः " 

ऐसा प्रारम्भ करके  
यह कहा है कि  
यद्यपि यह वाक्य अवदान की अर्थात हवि से भाग निकालने की  
क्रिया की स्तुति करने में तात्पर्य रखता है  
तथापि उन गुणों में भी  
इस वाक्य का तात्पर्य मानना चाहिये  
जिन गुणों को लेकर  
स्तुति की जाती है।  

यदि उन गुणों में श्रुति का तात्पर्य नहीं होता  
तो वे गुण अप्रामाणिक एवं असत्य सिद्ध होंगे,  
अप्रामाणिक असत्य गुणों से स्तुति नहीं बन सकती है  
क्योंकि उन गुणों को अप्रामाणिक मानने वालों की दृष्टि में  
वह स्तुति झूठी ही प्रतीत होगी  
उस स्तुति से कर्म की प्रशंसा नहीं फलित होगी ।  

यह द्रविड भाष्यकार का कथन है । 
</details>


<details><summary>मूलम्</summary>

यथोक्तं द्रमिडभाष्ये ऋणं हि वै जायत इति श्रुतेर् इत्य् उपक्रम्य यद्य् अप्य् अवदानस्तुतिपरं वाक्यं तथापि नासता स्तुतिर् उपपद्यत इति । 
</details>

<details open><summary>विश्वास-प्रस्तुतिः</summary>

एतद् उक्तं भवति -

सर्वो ह्य् अर्थ-वाद-भागो  
देवताराधन-भूत-यागादेः साङ्गस्य  
+आराध्य-देवतायाश् चादृष्ट-रूपान् गुणान्  
सहस्रशो **वदन्**  
सहस्रशः कर्मणि प्राशस्त्य-बुद्धिम् **उत्पादयति** । 
</details>

<details><summary>हिन्दी</summary>

इसका यह तात्पर्य है कि  
संपूर्ण अर्थवाद भाग  
अनेक गुणों का वर्णन करता है ।  
याग इत्यादि कर्म  
देवता का आराधन है  
इन कर्मों से देवता आराधित होते हैं  
अर्थवादों में देवता का आराधन बनने वाले याग आदि कर्मों के  
तथा उन कर्मों से आराधित होने वाले देवताओं के  
ऐसे २ सहस्रगुणों का वर्णन मिलता है  
जो गुण दूसरे किसी प्रमाण से सिद्ध नहीं हो सकते ।  

इस प्रकार अर्थवाद भाग  
कर्म और देवता के गुणों का वर्णन करके  
अनेक प्रकरों से श्रोताओं के मनमें  
इस ज्ञान को उत्पन्न कराता है कि  
कर्म अत्यन्त प्रशस्त है  
अतः इसे अवश्य करना चाहिये ।  

</details>


<details><summary>मूलम्</summary>

एतद् उक्तं भवति सर्वो ह्य् अर्थवादभागो देवताराधनभूतयागादेः साङ्गस्याराध्यदेवतायाश् चादृष्टरूपान् गुणान् सहस्रशो वदन् सहस्रशः कर्मणि प्राशस्त्यबुद्धिम् उत्पादयति । 
</details>

<details open><summary>विश्वास-प्रस्तुतिः</summary>

> तेषाम् असद्-भावे  
प्राशस्त्य-बुद्धिर् एव न स्याद् 

इति कर्मणि प्राशस्त्य-बुद्ध्य्-अर्थं  
गुण-सद्-भावम् एव बोधयतीति ।+++(5)+++ 
</details>

<details><summary>हिन्दी</summary>

यदि वे सभी गुण अप्रामाणिक होते  
तो श्रोताओं को कर्म में प्राशस्त्यज्ञान हो ही नहीं सकता ।  

कर्म में प्राशस्त्यज्ञान को उत्पन्न करना  
यही अर्थवाद का उद्देश्य है ।  
इस उद्देश्य की पूर्ति के लिये  
अथवाद गुणों की सत्यता को भी सिद्ध करते हैं ।  

</details>


<details><summary>मूलम्</summary>

तेषाम् असद्भावे प्राशस्त्यबुद्धिर् एव न स्याद् इति कर्मणि प्राशस्त्यबुद्ध्यर्थं गुणसद्भावम् एव बोधयतीति । 
</details>

<details open><summary>विश्वास-प्रस्तुतिः</summary>

अनयैव दिशा  
सर्वे मन्त्रार्थवादावगता अर्थाः  
सिद्धाः ।
</details>

<details><summary>हिन्दी</summary>

मन्त्र अनुष्ठान करने योग्य कर्मों को  
बतलाने के लिये प्रवृत्त है ।  
वे यह बतलाते हैं कि  
यह कर्म इस प्रकार के देवता के लिये होता है ।  
इन मन्त्रों का देवता-स्वरूप इत्यादि में भी तात्पर्य है  
तभी उन २ देवताओं को लेकर  
कर्म का प्रकाशन निभ सकता है ।  
इस प्रकार मन्त्र और अर्थवादों के द्वारा वर्णित अनेक अपूर्व अर्थ  
विधि में अपेक्षित होने से  
प्रामाणिक सिद्ध होते हैं ।  

केवल ब्रह्म ही नहीं  
किन्तु उपर्युक्त अनेक अपूर्व अर्थ भी  
प्रामाणिक होते हैं ।  
ये सभी अर्थ सिद्ध पदार्थ हैं।  

</details>

<details><summary>मूलम्</summary>

अनयैव दिशा सर्वे मन्त्रार्थवादावगता अर्थाः सिद्धाः ।
</details>

<details><summary>हिन्दी - निगमनम्</summary>

इस प्रकार प्रतिपादन करके  
श्रीरामानुजस्वामी जी ने "तुष्यतु " न्याय से  
कार्यार्थ में व्युत्पत्ति को मानकर  
यह सिद्ध किया है कि  
पूर्वपक्षी के मत अनुसार विचार करने पर भी  
ब्रह्मोपासन विधि में  
अपेक्षित प्राप्य फल के रूप में ब्रह्म सद्ध होता है,  
ऐसे ही मन्त्र और अर्थवादों से वर्णित अनेक अपूर्व अर्थ  
विधि में अपेक्षित होने के कारण  
प्रामाणिक सिद्ध होते  
इसलिये प्राप्यफल परब्रह्म का विचार युक्त ही है ।  

वास्तविक दृष्टि से विचार करने पर  
यही मानना चाहिये कि  
सिद्ध वस्तुओं में व्युत्पत्ति होने के कारण  
सिद्धवस्तु ब्रह्म का विचार युक्त ही है ।  
इस प्रकार दोनों दृष्टियों से  
श्रीरामानुजस्वामी जी ने ब्रह्म की सिद्धि की व्याख्या की है । 1  
[[२६०]]  

</details>

## (अपूर्वाख्य)-कार्य-लक्षणम्

<details open><summary>विश्वास-प्रस्तुतिः</summary>

अपि च +++(मीमांसकोक्त-"अपूर्व"-रूप-)+++कार्य-वाक्यार्थ-वादिभिः  
"किम् इदं कार्यत्वं नामे"ति वक्तव्यम् । 
</details>

<details><summary>हिन्दी - सङ्गतिः</summary>

श्रीरामानुजस्वामी जी ने  
सिद्धार्थ में व्युत्पत्ति का समर्थन करके  
तथा सिद्ध अर्थ में व्युत्पत्ति न होने पर भी  
कार्य अर्थ में ही व्युत्पत्ति होने पर भी  
उपासन विधि में प्राप्य फल के रूप में  
अपेक्षित होने के कारण  
ब्रह्म की सिद्धि का समर्थन करके  
आगे उस कार्य का  
जिसका वर्णन प्राभाकर मीमांसकों ने  
नाना प्रकार से किया था  
खण्डन किया है। 

श्रीरामानुजस्वामी जी ने कहा कि  
प्राभाकर मीमांसक यह जो कह रहे हैं कि  
वाक्य का अर्थ कार्य ही है,  
उन्हें इस प्रश्न का —  
कि कार्य किसे कहते हैं,  
कार्य का लक्षण क्या है—  
उत्तर देना चाहिये ।  
</details>

<details><summary>मूलम्</summary>

अपि च कार्यवाक्यार्थवादिभिः किम् इदं कार्यत्वं नामेति वक्तव्यम् । 
</details>

### कृत्य्-उद्देश्यत्वम् इष्टत्वम्

<details open><summary>विश्वास-प्रस्तुतिः</summary>

> कृति-भाव-भाविता कृत्य्+++(=प्रयत्न)+++-उद्देश्यता 
च

+इति चेत् -  
किम् इदं कृत्य्-उद्देश्यत्वम्? 
</details>

<details><summary>हिन्दी - अपूर्वम्</summary>

इस प्रश्न के उत्तर में  
वे यह कहते हैं कि  
याग इत्यादि क्रिया नश्वर हैं,  
वे शरीर त्यागने के बाद मिलने वाले स्वर्ग इत्यादि फल का कारण  
नहीं हो सकती हैं  
क्योंकि स्वर्ग शरीर त्यागने के बाद मिलने वाला है,  
ये याग आदि क्रियायें  
शरीर रहते समय ही नष्ट हो जाती हैं । स्वर्ग की उत्पत्ति के पूर्वक्षण में नहीं रहती हैं ।  
इस लिये ये स्वर्ग का साक्षात् कारण नहीं हो सकती ।  

इनको स्वर्ग का कारण कहा गया है  
तदर्थ मानना पड़ता है कि  
ये याग आदि क्रियायें उत्पन्न होने के बाद  
एक **अपूर्व** को उत्पन्न करा देती हैं  
वह अपूर्व स्थायी रहता है,  
स्वर्ग आदि फलों को उत्पन्न करा करके ही  
वह नष्ट होता है,  
तब तक वह स्थायी रहता है ।  

याग आदि क्रियायें  
इस अपूर्व के द्वारा  
स्वर्ग का साधन बनती हैं।  

इस बातको वैशेषिक नैयायिक इत्यादि दार्शनिक  
सिद्धान्तरूप में मानते हैं  
तथा मीमांसकों में भाट्टमीमांसक भी  
इस बात को मानते हैं ।  
भाट्टमीमांसकों से  
हम लोगों में अर्थात् प्राभाकर मीमांसकों में  
यही अन्तर है कि  
हम लोग उस अपूर्व को वाच्य मानते हैं  
वे उसे वाच्य नहीं मानते हैं ।+++(5)+++  
हमारा यह सिद्धान्त है कि  
वह अपूर्व लिङ लोट् तव्य इत्यादि प्रत्ययों से अभिहित होता है,  
अतएव वह वाच्य है ।  
इस वाच्य अपूर्व को ही  
हम **पूर्व-कार्य** और **नियोग** इत्यादि शब्दों से कहा करते हैं ।  
</details>

<details><summary>हिन्दी - कार्य-धर्माः</summary>

इस कार्य में तीन धर्म रहते हैं ।  

(१) यह कार्य प्रयत्न से उत्पन्न होता है ।  
प्रयत्न **कृति** कहलाता है ।  
यह कार्य प्रयत्न साध्य होने से  
**कृति-साध्य** कहा जाता है । कृति-साध्यत्व कार्य का एक धर्म है ।  

(२) कार्य **इष्ट** होता है ।  
इष्टत्व कार्य का दूसरा धर्म है। कृति-साध्यत्व और इष्टत्व  
अन्य पदार्थ में भी विद्यमान रहते हैं ।  

ये कार्य का असाधारण धर्म नहीं है -  
याग आदि  
क्रिया भी प्रयत्न-साध्य है ।  
फल भी इष्ट होता है।  
इससे सिद्ध होता है कि  
उपर्युक्त दोनों धर्म  
कार्य का असाधारण धर्म नहीं है  
कार्य का असाधारण धर्म एक है।  

[[२६१]]  
वह **कृत्य्-उद्देश्यत्व** है।  
कार्य कृति अर्थात् प्रयत्न का उद्देश्य है।  
कार्य को सिद्ध करने के लिये ही  
यजमान प्रयत्न करता है ।  
प्रयत्न-साध्य होता हुआ  
जो प्रयत्न का उद्देश्य बना हुआ है,  
वह कार्य है ।  
यही कार्य का लक्षण है ।  

इस प्रकार प्राभाकर मीमांसकों ने  
कार्य का लक्षण बतलाया है ।  

इस पर यह प्रश्न उठता है कि  
कृति का उद्देश्य किसे कहना चाहिये ?  

</details>


<details><summary>मूलम्</summary>

कृतिभावभाविता कृत्युद्देश्यता चेति चेत् -  
किम् इदं कृत्युद्देश्यत्वम् । 
</details>


<details open><summary>विश्वास-प्रस्तुतिः</summary>

> यद् +++(प्रयोजनस्य साधनम् →"अपूर्वम्")+++ अधिकृत्य कृतिर्+++(=प्रयत्नः)+++ वर्तते  
> तत् कृत्य्-उद्देश्यत्वम् 

इति चेत् -  

पुरुष-व्यापार-रूपायाः कृतेः  
को ऽयम् +++(अचेतनस्यापि प्रयत्नस्य)+++ अधिकारो नाम । 
</details>

<details><summary>हिन्दी - उद्देश्य-निर्वचनम्</summary>

इस प्रश्न के उत्तर में  
प्राभाकर मीमांसकों ने कहा है कि  

> जिसको अधिकार में लेकर प्रयत्न होता है,  
वह कृति का **उद्देश्य** बनता है ।  

मनुष्य अपने प्रयोजन का साधन होने के कारण  
साधन को अपना समझता है ।  
यह समझ ही  
**अधिकार** कहा जाता है ।  

इस प्रकार प्रयत्न  
अपने प्रयोजन का साधन होने के कारण  
जिसे अपना मानकर प्रवृत्त होता है,  
वह प्रयत्न का **उद्देश्य** होता है ।  

याग इत्यादि करने वालों का प्रयत्न  
अपूर्व को अपने प्रयोजन का साधन होने के कारण  
अपना मानकर प्रवृत्त होता है,  
इसलिये अपूर्व प्रयत्न का उद्देश्य बन जाता है ।  
यह पूर्वमांसकों का कथन है । 

</details>

<details><summary>हिन्दी - अचेतनस्योद्देश्यम्</summary>

इसपर यह प्रश्न उठता है कि  
किसी साधन को अपना मानना  
या न मानना  
मनुष्य का काम है,  
मनुष्य चेतन है,  
वह साधन को अपना मान सकता है ।  
प्रयत्न चेतन नहीं है ।  
ऐसी स्थिति में यह कैसे कहा जाता है कि  
प्रयत्न अपने प्रयोजन का साधन होने के कारण  
साधन को अपना मानकर उसमें प्रवृत्त होता है ?  
</details>


<details><summary>मूलम्</summary>

> यदधिकृत्य कृतिर्वर्तते  
> तत्कृत्युद्देश्यत्वम् 

इति चेत् -  

पुरुषव्यापाररूपायाः कृतेः  
कोऽयमधिकारो नाम । 

</details>

<details open><summary>विश्वास-प्रस्तुतिः</summary>

> यत्-प्राप्तीच्छया कृतिम् उत्पादयति पुरुषः  
तत् कृत्य्-उद्देश्यत्वम् 

इति चेद् -  
हन्त! तर्हीष्टत्वम् एव कृत्य्-उद्देश्यत्वम् +++(तच् च सर्ग-निभे फलेऽपि वर्तते,  
ततो न भवद्भिर् अपूर्वाख्य-कार्य-लक्षणं वक्तुं शक्तम्)+++ । 
</details>

<details><summary>हिन्दी - पुरुषेष्ट-फलम्</summary>

इस प्रश्न के उत्तर में पूर्व मोमांसक कहते हैं कि  
जिसको प्राप्त करने की इच्छा से  
चेतन प्रयत्न करता है  
वह प्रयत्न का उद्देश्य होता है । 

अपूर्व को प्राप्त करने की इच्छा से  
चेतन प्रयत्न करता है,  
अपूर्व प्रयत्न का उद्देश्य होता है ।  

इस प्रकार कृत्युद्देश्यत्व  
कार्य में घट जाता है ।  
यह मीमांसकों का कथन है ।  
</details>

<details><summary>हिन्दी - इष्टत्वम् अलक्षणम्</summary>

इस पर श्रीरामानुजस्वामी जी ने कहा कि  
इष्टवस्तु को प्राप्त करने की इच्छा से  
चेतन प्रयत्न करता है,  
इष्टवस्तु ही प्रयत्न का उद्देश्य बनता है ।  

इसलिये इष्टत्व और कृत्युद्देश्यत्व  
ये धर्म एक हो जाते हैं ।  
कार्य में इष्टत्व से अतिरिक्त  
जो कृत्युद्देश्यत्व धर्म माना जाता है,  
वह इष्टत्व से अतिरिक्त नहीं सिद्ध होता है।  
उसका इष्टत्व में अन्तर्भाव हो जाता है,  
इष्टत्व से व्यतिरिक्त कृत्युद्देश्यत्व धर्मं का प्रतिपादन अशक्य है ।  
इस प्रकार श्रीरामानुजध्वामी जी ने कार्य के साधारण धर्म कृत्युद्देश्यत्व का खण्डन किया है ।  
</details>


<details><summary>मूलम्</summary>

यत्प्राप्तीच्छया कृतिम् उत्पादयति पुरुषः तत् कृत्युद्देश्यत्वम् इति चेद् धन्त तर्हीष्टत्वम् एव कृत्युद्देश्यत्वम् । 
</details>

### पुरुष-प्रेरकत्वम् इष्टत्वे सति श्रम-साध्यता
<details open><summary>विश्वास-प्रस्तुतिः</summary>

अथैवं मनुषे - 

> इष्टस्यैव रूपद्वयम् अस्ति - इच्छा-विषयतया स्थितिः, पुरुष-प्रेरकत्वं च ।  
तत्र प्रेरकत्वाकारः कृत्य्-उद्देश्यत्वम् 

इति? 
</details>

<details><summary>हिन्दी</summary>

[[२६२]]  
  
इस पर पूर्वमीमांसक कहते हैं कि 

इष्टवस्तु के दो रूप हैं,  
एक रूप इष्टत्व है -  
इच्छा का विषय बनकर रहना ही इष्टत्व है ।  
दूसरा रूप पुरुष प्रेरकत्व है ।  

इष्टवस्तु अपने को उत्पन्न करने के लिये  
पुरुष को प्रेरित करता है ।  
यह प्रेरकत्व आकार ही कृत्युद्देश्यत्व कहा जाता है ।  
यह आकार इष्टत्व से भिन्न है ।  
इसलिये इस कृत्युद्देश्यत्व का इष्टत्व में  
अन्तर्भाव नहीं होता ।  
</details>

<details><summary>मूलम्</summary>

अथैवं मनुषे इष्टस्यैव रूपद्वयम् अस्ति । इच्छाविषयतया स्थितिः पुरुषप्रेरकत्वं च । तत्र प्रेरकत्वाकारः कृत्युद्देश्यत्वम् इति? 
</details>


<details open><summary>विश्वास-प्रस्तुतिः</summary>

सो ऽयं स्व-पक्षाभिनिवेश-कारितो वृथा-श्रमः । 
</details>

<details><summary>हिन्दी</summary>

इस पर श्रीरामानुज स्वामी जी ने कहा कि  
मीमांसकों का उपर्युक्त कथन निरर्थक है,  
वे अपने पक्ष में अभिनिवेश होने से ऐसा कहते हैं,  
इसमें सार नहीं है,  
यह व्यर्थ श्रम है । 
</details>

<details><summary>हिन्दी - व्यर्थता-निरूपणम्</summary>

यह प्रेरकत्व-रूप कृत्य्-उद्देश्यत्व  
कृति-साध्यत्व ही है,  
यह कृतिसाध्यत्व से भिन्न नहीं बनता ।  
मीमांसकों को इष्टत्व और कृति-साध्यत्व से व्यतिरिक्त रूप में  
कृत्युद्देश्यत्व अभिमत है ।  

वह मनोरथ सिद्ध नहीं होगा,  
प्रेरकत्वरूप कृत्युद्देश्यत्व कृतिसाध्यत्व में अन्तर्भूत हो जाता है ।  
</details>

<details><summary>मूलम्</summary>

सो ऽयं स्वपक्षाभिनिवेशकारितो वृथाश्रमः । 
</details>

<details open><summary>विश्वास-प्रस्तुतिः</summary>

तथा हीच्छा-विषयतया प्रतीतस्य  
स्व-प्रयत्नोत्पत्तिम् अन्तरेणासिद्धिर् एव प्रेरकत्वम् -  
तत एव प्रवृत्तेः ।
</details>

<details><summary>हिन्दी</summary>

इष्टवस्तु के विषय में  
यदि यह ज्ञान हो  
कि यह इष्टवस्तु प्रयत्न के बिना सिद्ध नहीं होगी  
तब वह इष्टवस्तु प्रेरक बन जाती है,  
इष्टवस्तु का प्रयत्न के बिना उत्पन्न न होना ही  
उसका प्रेरकत्व है । 

</details>



<details><summary>मूलम्</summary>

तथा हीच्छाविषयतया प्रतीतस्य स्वप्रयत्नोत्पत्तिम् अन्तरेणासिद्धिर् एव प्रेरकत्वम् - तत एव प्रवृत्तेः । 
</details>


<details open><summary>विश्वास-प्रस्तुतिः</summary>

इच्छायां जातायाम्  
इष्टस्य स्व-प्रयत्नोत्पत्तिम् अन्तरेणासिद्धिः प्रतीयते चेत्  
ततश् चिकीर्षा जायते  
ततः प्रवर्तते पुरुष  
इति तत्त्वविदां प्रक्रिया । 
</details>

<details><summary>हिन्दी</summary>

तत्त्वज्ञों की यह मान्यता है कि  
इष्टवस्तु को प्राप्त करने की इच्छा हो जाने पर  
यदि यह विदित हो जाय कि  
प्रयत्न के बिना इष्टवस्तु प्राप्त न होगी,  
तब मनुष्य को उसके उपाय में प्रवृत्त होने की इच्छा होती है,  
बाद में मनुष्य उपाय में प्रवृत्त होता है ।  
जो इष्टवस्तु प्रयत्न से साध्य होती है,  
वह प्रयत्न के द्वारा ही  
स्वस्वरूप को प्राप्त करती है ।  

</details>


<details><summary>मूलम्</summary>

इच्छायां जातायाम् इष्टस्य स्वप्रयत्नोत्पत्तिम् अन्तरेणासिद्धिः प्रतीयते चेत् ततश् चिकीर्षा जायते ततः प्रवर्तते पुरुष इति तत्त्वविदां प्रक्रिया । 
</details>

<details open><summary>विश्वास-प्रस्तुतिः</summary>

तस्माद् इष्टस्य कृत्य्+++(=प्रयत्न)+++-अधीनात्म-लाभत्वातिरेकि  
कृत्य्-उद्देश्यत्वं नाम किम् अपि न दृष्यते । 
</details>

<details><summary>हिन्दी</summary>

इष्टवस्तु को  
प्रयत्न के द्वारा स्वस्वरूप को प्राप्त करना यही  
कृत्युदेश्यत्व है,  
इससे व्यतिरिक्त कृत्युद्देश्यत्व  
प्रमाण से सिद्ध होता ही नहीं । 

प्रयत्नसाध्य प्रतीत होने पर ही  
इष्टवस्तु प्रेरक बन सकती है,  
प्रयत्न साध्यत्व ही प्रेरकत्व है ।  
यदि प्रेरकत्व ही कृत्युद्देश्यत्व होता,  
जैसा मीमांसकों ने कहा  
तब तो कृतिसाध्यत्व ही कृत्युद्देश्यत्व सिद्ध होता है।  

मीमांसकों के अभिमत  
उस कृत्युद्देश्यत्व -  
जो कृतिसाध्यत्व और इष्टत्व से भिन्न माना जाता है—  
में कोई प्रमाण है नहीं ।  

इस प्रकार श्रीरामानुज स्वामी जी ने  
कार्य का असाधारणधर्म कृत्युद्देश्यत्व का खण्डन करके  
कार्य खण्डन किया है ।  
</details>

<details><summary>मूलम्</summary>

तस्माद् इष्टस्य कृत्यधीनात्मलाभत्वातिरेकि कृत्युद्देश्यत्वं नाम किम् अपि न दृष्यते । 
</details>


### पुरुषानुकूलत्वम् = सुखत्वम्
<details open><summary>विश्वास-प्रस्तुतिः</summary>

अथोच्यते - 

> इष्टताहेतुश् च पुरुषानुकूलता,  
तत् पुरुषानुकूलत्वं कृत्य्-उद्देश्यत्वम् 

इति चेत् - नैवम् । 
</details>

<details><summary>हिन्दी</summary>

[[२६३]]  


आगे कृत्युद्देश्यत्व का दूसरे प्रकार से परिष्कार करते हुये  
पूर्वमीमांसकों ने कहा कि  
कोई भी पदार्थ इसलिये ही इष्ट होता है कि  
वह चेतनों को अनुकूल लगता है ।  
चेतनों के प्रति अनुकूल होना ही  
इष्ट होने का कारण है ।  
यह अनुकूलत्व ही कृत्युद्देश्यत्व है ।  
इसलिये कृत्युद्देश्यत्व को  
इष्टत्व एवं कृतिसाध्यत्व से भिन्न मानना पड़ता है ।  
अपूर्व कार्य चेतनों का अनुकूल है,  
इसलिये वह कृत्युद्देश्य माना जाता है ।  

इस पर श्रीरामानुज स्वामी जी ने कहा कि  
मीमांसकों का उपर्युक्त कथन समीचीन नहीं,  
क्योंकि अपूर्व कार्य चेतनों का अनुकूल  
नहीं माना जा सकता । 
</details>


<details><summary>मूलम्</summary>

अथोच्यते इष्टताहेतुश् च पुरुषानुकूलता । तत्पुरुषानुकूलत्वं कृत्युद्देश्यत्वम् 
इति चेत् - नैवम् । 
</details>

<details open><summary>विश्वास-प्रस्तुतिः</summary>

पुरुषानुकूलं **सुखम्** इत्य् अनर्थान्तरम् ।  
तथा पुरुष-प्रतिकूलं **दुःख**-पर्यायम् ।  
</details>

<details><summary>हिन्दी</summary>

जो चेतनों को अनुकूल लगता है,  
वह **सुख** कहलाता है ।  
जो चेतनों को प्रतिकूल लगता है  
वह दुःख कहलाता है ।  
चेतनानुकूल और सुख  
ये दोनों शब्द एक ही अर्थ के वाचक हैं ।  
चेतनप्रतिकूल और दुःख  
ये दोनों पद एक ही अर्थ के वाचक हैं ।  
</details>


<details><summary>मूलम्</summary>

पुरुषानुकूलं सुखम् इत्य् अनर्थान्तरम् ।  
तथा पुरुषप्रतिकूलं दुःखपर्यायम् ।  
</details>

<details open><summary>विश्वास-प्रस्तुतिः</summary>

अतः सुख-व्यतिरिक्तस्य कस्यापि पुरुषानुकूलत्वं न संभवति ।  
+++(अतो नापूर्वम्/ कार्यम् / कृत्युद्देशः पुरुषानुकूलम् - असुखत्वात्। )+++
</details>

<details><summary>हिन्दी</summary>

अपूर्व कार्य कोई सुख नहीं है  
वह सुख से व्यतिरिक्त है ।  
वह चेतनों का अनुकूल नहीं हो सकता ।  
उसे चेतनों का अनुकूल मानकर  
कृत्युद्देश्य कहना सर्वथा अयुक्त है । 
</details>

<details><summary>मूलम्</summary>

अतः सुखव्यतिरिक्तस्य कस्यापि पुरुषानुकूलत्वं न संभवति । 
</details>

#### न सुख-व्यतिरिक्तस्य पुरुषानुकूलता
<details open><summary>विश्वास-प्रस्तुतिः</summary>

> ननु च दुःख-निवृत्तेर् अपि  
> सुख-व्यतिरिक्तायाः पुरुषानुकूलता दृष्टा ।  
> +++(एवं सुख-व्यतिरिक्तम् अप्य् अपूर्वम्/ कार्यं / कृत्युद्देशः पुरुषानुकूलता-लक्षणम्।)+++

नैतत् । 
</details>

<details><summary>हिन्दी</summary>

इसपर पूर्वमीमांसकों ने कहा कि वह दुःख की निवृत्ति -  
जो सुख से व्यतिरिक्त है-  
भी चेतनों को अनुकूल लगती है ।  
यह सर्वानुभूत सत्य है ।  
सुख ही अनुकूल हो,  
ऐसी बात नहीं  
क्योंकि सुख से भिन्न दुःख निवृत्ति भी अनुकूल लगती है ।  
इसी प्रकार ही सुख लगती है ।  
इसी प्रकार ही सुख से व्यतिरिक्त  
अपूर्व कार्य भी  
चेतनों का अनुकूल माना जा सकता है । 

</details>


<details><summary>मूलम्</summary>

ननु च दुःखनिवृत्तेर् अपि सुखव्यतिरिक्तायाः पुरुषानुकूलता दृष्टा । 
नैतत् । 
</details>


<details open><summary>विश्वास-प्रस्तुतिः</summary>

+++(स्वत)+++ आत्मानुकूलं **सुखम्**,  
+++(स्वत)+++ आत्म-प्रतिकूलं **दुःखम्** 

इति हि सुख-दुःखयोर् विवेकः । 
</details>

<details><summary>हिन्दी</summary>

इसपर श्रीरामानुजश्वामी जी ने कहा कि  
जो स्वतः इष्ट होता है,  
वह अनुकूल है,  
सुख स्वतः इष्ट होता है,  
उसे अनुकूल मानना उचित है । 

जो स्वतः अनिष्ट है,  
वह प्रतिकूल कहा जाता है ।  
दुःख चेतनों को स्वतः अनिष्ट है,  
उसे प्रतिकूल मानना उचित है ।  
दुःख और सुख का  
यही विवेचन है कि  
जो चेतनों का अनुकूल है, वह सुख है,  
जो चेतनों का प्रतिकूल है, वह दुःख है ।  
यह सर्वमान्य सिद्धान्त है । 
</details>


<details><summary>मूलम्</summary>

आत्मानुकूलं सुखम् आत्मप्रतिकूलं दुःखम् इति हि सुखदुःखयोर् विवेकः । 
</details>

<details open><summary>विश्वास-प्रस्तुतिः</summary>

तत्रात्मानुकूलं सुखम् **इष्टं** भवति ।  
तत्प्रतिकूलं दुःखं **चानिष्टम्** । 
</details>


<details><summary>हिन्दी</summary>

चेतनों का अनुकूल होने से  
सुख इष्ट होता है,  
चेतनों का प्रतिकूल होने से  
दुःख अनिष्ट होता है ।  

</details>


<details><summary>मूलम्</summary>

तत्रात्मानुकूलं सुखम् इष्टं भवति ।  
तत्प्रतिकूलं दुःखं चानिष्टम् । 
</details>


<details open><summary>विश्वास-प्रस्तुतिः</summary>

अतो दुःख-संयोगस्यासह्यतया  
तन्-निवृत्तिर् अपीष्टा भवति ।  
तत एवेष्टतासाम्याद् +++(स्वत-)+++**अनुकूलता-भ्रमः** । 
</details>

<details><summary>हिन्दी</summary>

दुःख असह्य होता है,  
इसलिये उसकी निवृत्ति इष्ट होती है,  
वह स्वतः इष्ट नहीं होती है,  
किंतु दुःख असह्य होने के कारण  
तथा दुःख में द्वेष होने के कारण  
वह इष्ट होती है ।  
वह स्वतः इष्ट होने के कारण अनुकूल  
नहीं मानी जा सकती ।  

</details>


<details><summary>मूलम्</summary>

अतो दुःखसंयोगस्यासह्यतया  
तन्निवृत्तिर् अपीष्टा भवति । 
तत एवेष्टतासाम्याद् अनुकूलताभ्रमः । 

चेतन दुःख निवृत्ति को अनुकूल समझें तो वह भ्रम ही है,  
जिस प्रकार सुख इष्ट होता है,  
उसी प्रकार दुःख द्वेष के कारण  
दुःख निवृत्ति भी इष्ट होती है । 

इष्ट होने के कारण  
चेतन सुख एवं दुःख निवृत्ति को अनुकूल मान लेते हैं।  
वास्तव में दुःख निवृत्ति  
स्वतः इष्ट न होने से  
अनुकूल मानने योग्य नहीं है ।  

इस अन्तर को न समझकर  
चेतन इष्टत्व भर को समझकर  
दुःखनिवृत्ति को भ्रम से  
अनुकूल मान लेते हैं । 

[[२६४]]  
दुःखनिवृत्ति और सुख  
यदि एक पदार्थों हों,  
तभी दुःखनिवृत्ति अनुकूल बन सकती है।  
दुःखनिवृत्ति और सुख भिन्न २ पदार्थ हैं,  
इसलिये दुःखनिवृत्ति अनुकूल  
नहीं मानी जा सकती ।  
</details>


<details open><summary>विश्वास-प्रस्तुतिः</summary>

तथा हि प्रकृति-संसृष्टस्य संसारिणः पुरुषस्य  
+अनुकूल-संयोगः, प्रतिकूल-संयोगः, स्व-रूपेणावस्थितिर्  

इति च तिस्रो **ऽवस्थाः** । +++(5)+++
</details>

<details><summary>हिन्दी</summary>

सुख निवृत्ति और दुःख को   
तथा दुःखनिवृत्ति और सुख को  
भिन्न पदार्थ मानना ही युक्तिसंगत है  
क्योंकि लोक में देखा जाता है कि  
प्रकृति से संबद्ध बद्ध जीवों की  
तीन अवस्थायें होती हैं । 

(१) अनुकूल संबन्ध  
(२) प्रतिकूल संबन्ध और  
(३) स्वरूप में स्थिति । 

</details>


<details><summary>मूलम्</summary>

तथा हि प्रकृतिसंसृष्टस्य संसारिणः पुरुषस्यानुकूलसंयोगः प्रतिकूलसंयोगः स्वरूपेणावस्थितिर् इति च तिस्रो ऽवस्थाः । 
</details>

<details open><summary>विश्वास-प्रस्तुतिः</summary>

तत्र प्रतिकूल-संबन्ध-निवृत्तिश् चानुकूल-संबन्ध-निवृत्तिश् च **स्वरूपेणावस्थितिर्** एव +++(निद्रादौ यथा)+++। 
</details>

<details><summary>हिन्दी</summary>

सुख भोगते समय जीव को  
अनुकूल संबन्ध होता है ।  
दुःख भोगते समय  
जीव को प्रतिकूल संबन्ध होता है,  
सुख दुःख रहित निद्रा आदि दशा में  
जीव की स्वरूप में स्थिति होती है ।  

निद्रा आदि अवस्था में जीव को  
न अनुकूल संबन्ध होता है  
न प्रतिकूल संबन्ध होता है,  
उस समय चेतन स्वरूप में अवस्थित रहता है ।  
यदि सुख निवृत्ति और दुःख को  
एक पदार्थ मान लिया जाय  
तथा दुःखनिवृत्ति और सुख को एक पदार्थ मान लिया जाय  
तो निद्रा आदि अवस्था में  
जीव को सुख दुःख मानना पड़ेगा  

क्योंकि उस समय सुख निवृत्ति होने के कारण  
दुःख मानना होगा  

तथा दुःख निवृत्ति होने के कारण  
सुख मानना होगा ।+++(5)+++ 

ऐसा मानना तो उचित नहीं है  
क्योंकि निद्रा समय में  
जीव सुख दुःख रहित होकर  
स्वरूप में अवस्थित रहता है ।  
अतः यही सिद्धान्त मानना होगा कि  
दुःख निवृत्ति और सुख  
भिन्न २ पदार्थ हैं  
तथा सुख निवृत्ति और दुःख  
भिन्न २ पदार्थ हैं।  
तीसरी अवस्था में  
अर्थात स्वरूप में अवस्थित रहते समय  
अनुकूल संबन्ध और प्रतिकूल संबन्ध  
दोनों निवृत्त हो जाते हैं ।  

</details>


<details><summary>मूलम्</summary>

तत्र प्रतिकूलसंबन्धनिवृत्तिश् चानुकूलसंबन्धनिवृत्तिश् च स्वरूपेणावस्थितिर् एव । 
</details>


<details open><summary>विश्वास-प्रस्तुतिः</summary>

तस्मात् प्रतिकूल-संयोगे वर्तमाने  
तन्-निवृत्ति-रूपा स्व-रूपेणावस्थितिर् अपीष्टा भवति । 
</details>

<details><summary>हिन्दी</summary>

प्रतिकूल दुःख सम्बन्ध होने पर  
जीव स्वरूप में अवस्थिति को  
इस लिये चाहते हैं कि  
उस समय दुःख संबन्ध की निवृत्ति हो जाती है ।  
वह स्वरूप में स्थिति  
अनुकूल नहीं है  
क्योंकि उस समय सुख नहीं होता ।  
सुख न होने पर भी  
वह इस लिये इष्ट होती है कि  
उस समय प्रतिकूल संबन्ध की निवृत्ति हो जाती है ।  

</details>


<details><summary>मूलम्</summary>

तस्मात् प्रतिकूलसंयोगे वर्तमाने तन्निवृत्तिरूपा स्वरूपेणावस्थितिर् अपीष्टा भवति । 
</details>


<details open><summary>विश्वास-प्रस्तुतिः</summary>

तत्रेष्टता-साम्याद् अनुकूलता-भ्रमः ।
</details>

<details><summary>हिन्दी</summary>

इष्ट होने के  
चेतन भ्रम से उसे  
अनुकूल मान लेते हैं ।  
वास्तव में वह अनुकूल नहीं है,  
इष्ट होती है,  
इतना ही है ।  
</details>


<details><summary>मूलम्</summary>

तत्रेष्टतासाम्याद् अनुकूलताभ्रमः ।
</details>


<details open><summary>विश्वास-प्रस्तुतिः</summary>

अतः सुख-रूपत्वाद् अनुकूलतायाः,  

+++(अपूर्व/कार्यापरनाम-)+++नियोगस्यानुकूलतां वदन्तं  
प्रामाणिकाः परिहसन्ति । 
</details>

<details><summary>हिन्दी</summary>

भाव यह है कि  
स्वरूप में अवस्थिति अनुकूल नहीं बन सकती  
तथा दुःख निवृत्ति भी  
अनुकूल नहीं बन सकती है।  
एकमात्र सुख ही अनुकूल हो सकता है ।  
सुख व्यतिरिक्त अपूर्व कार्य, जो नियोग कहा जाता है,  
को अनुकूल कहने वाले मीमांसकों को देखकर  
प्रामाणिक सज्जन परिहास करते हैं  
क्योंकि सुख व्यतिरिक्त  
वह अपूर्व कार्य  
अनुकूल बन ही नहीं सकता ।  
इस प्रकार श्रीरामानुजस्वामी जी ने मीमांसक सम्मत अपूर्व कार्य की अनुकूलता का खण्डन किया है ।  

</details>


<details><summary>मूलम्</summary>

अतः सुखरूपत्वाद् अनुकूलतायाः नियोगस्यानुकूलतां वदन्तं प्रामाणिकाः परिहसन्ति । 
</details>

### इष्ट-साधनता, न सुखता
<details open><summary>विश्वास-प्रस्तुतिः</summary>

+++("पूर्वकार्यम् अपि सुखम् एवे"ति चेन् न -)+++  
इष्टस्यार्थ-विशेषस्य +++(कालान्तरे)+++ निवर्तकतयैव हि  
+++("अपूर्व"/कार्यापरनाम-)+++नियोगस्य  
नियोगत्वं+++(=प्रेरकत्वम्)+++ स्थिरत्वम् अपूर्वत्वं च प्रतीयते  
+++(न तु स्वतः - तेन तन् न सुखम्)+++। 
</details>

<details><summary>हिन्दी</summary>

[[२६५]]  

इसपर मीमांसकों ने यह कहा कि  
पूर्व कार्य — जो नियोग कहलाता है - भी  
एक सुख विशेष है,  
इसलिये उसको अनुकूल मानना उचित है ।  

इस अर्थ का खण्डन करते हुये श्रीरामानुजस्वामी जी ने कहा कि  
नियोग अर्थात् अपूर्व कार्य सुखविशेष नहीं माना जा सकता  
स्क्योंकि सुख स्वतः इष्ट होता है ।  
नियोग इष्ट साधन होने के कारण इष्ट होता है, स्वतः नहीं ।  

स्वर्ग इत्यादि सुख स्वतः इष्ट होता है,  
उसका साधन होने के कारण  
नियोग इष्ट होता है ।  
इष्टसाधन होने के कारण ही  
नियोग को स्थिर एवं अपूर्व माना जाता है  
नियोग को नियोग मानने का कारण यही है कि  
वह प्रेरक होता है ।  
**प्रेरक** और नियोग ये दोनों पद समानार्थक हैं ।  

नियोग को इष्ट साधन समझने पर  
चेतन प्रवृत्त होता है ।  
इष्ट साधन होने से ही  
**नियोग** प्रेरक अर्थात् प्रवृत्ति का कारण होता है ।  
अतः एव वह नियोग कहलाता है ।  

कालान्तर में होने वाले स्वर्ग का साधन होने से ही  
नियोग अर्थात् **अपूर्व** कार्य को  
स्थिर मानना पड़ता है ।  
अपूर्व कार्य को अपूर्व मानने का कारण यही है कि  
वह प्रत्यक्षादि प्रमाणों से विदित नहीं होता,  
किन्तु शास्त्र के द्वारा ही विदित होता है,  
क्योंकि प्रत्यक्ष आदि प्रमाणों से  
याग आदि क्रिया ही विदित होती है,  
ये क्रियायें नश्वर हैं  
इन क्रियाओं से व्यतिरिक्त स्थिर साधन **अपूर्व** कहलाता है—शास्त्र से विदित होता है ।  
साधन रूप में ही  
वह शास्त्रों से बोधित होता है ।  
इस प्रकार इष्ट साधन होने से अपूर्व कार्य का नियोगत्व अर्थात् प्रेरकत्व और अपूर्वत्व सिद्ध होता है । 

</details>


<details><summary>मूलम्</summary>

इष्टस्यार्थविशेषस्य निवर्तकतयैव हि नियोगस्य नियोगत्वं स्थिरत्वम् अपूर्वत्वं च प्रतीयते । 
</details>

<details open><summary>विश्वास-प्रस्तुतिः</summary>

"स्वर्ग-कामो यजेते"त्य्-अत्र  
+++(अपूर्वाख्य-)+++कार्यस्य +++(नश्वर-)+++क्रियातिरिक्तता  
स्वर्ग-काम-पद-समभिव्याहारेण  
स्वर्ग-साधनत्व-निश्चयाद् एव भवति ।  
+++(तेन सुख-साधनम्, न स्वतस् सुखम्।)+++
</details>

<details><summary>हिन्दी</summary>

“स्वर्गकामो यजेत”  
अर्थात् "स्वर्ग चाहने वाले याग करें ।"  
इस वाक्य को सुनने पर  
याग क्रिया ही प्रथमतः कार्य अर्थात कर्तव्य प्रतीत होती है ।  
याग क्रिया स्वर्ग का साधन होने पर ही  
कर्तव्य हो सकती है ।  

"स्वर्गकामः" पद का साथ प्रयोग होने से  
याग क्रिया स्वर्ग साधन प्रतीत होती है।  
याग स्वर्ग चाहने वाला का कर्तव्य है । अतः वह स्वर्ग साधन माना जाता है ।  
किन्तु कठिनाई यह है कि  
याग नश्वर होने के कारण  
कालान्तर में होने वाले स्वर्ग का कारण नहीं बन सकता है।  

इस कठिनाई को दूर करने के लिये  
यह मानना पड़ता है कि  
याग क्रिया स्थिर अपूर्व के द्वारा  
स्वर्ग का साधन होती है,  
याग से उत्पन्न होने वाला  
वह अपूर्व नश्वर नहीं है,  
किंतु फलोत्पत्ति के पूर्व क्षण तक रहता है,  
वह पूर्वं क्षण में रहकर  
फल को उत्पन्न कर देता है।  
इस प्रकार इष्ट साधन के रूप में ही  
अपूर्व सर्व प्रथम बुद्ध्यारूढ होता है ।  
इष्ट साधन बनने वाला अपूर्व  
स्वतः इष्ट नहीं हो सकता,  
अतएव उसे सुख विशेष मानना भी  
उचित नहीं है ।  
</details>

<details><summary>मूलम्</summary>

स्वर्गकामो यजेतेत्य् अत्र कार्यस्य क्रियातिरिक्ता स्वर्गकामपदसमभिव्याहारेण स्वर्गसाधनत्वनिश्चयाद् एव भवति । 
</details>


### अप्रधानता

<details open><summary>विश्वास-प्रस्तुतिः</summary>

न च वाच्यं 

>"यजेते"त्य्-अत्र प्रथमं +++("अपूर्व"/कार्यापरनाम-)+++नियोगः स्व-प्रधानतयैव प्रतीयते  
+++(तेन तत् स्वत इष्टं सुखं च)+++।  

+++(यतः)+++

"स्वर्ग-काम"--पद-समभिव्याहारात्  
स्व-सिद्धये स्वर्ग-सिद्ध्य्-अनुकूलता च नियोगस्य

+इति +++(तेनाप्रधानता)+++। 
</details>

<details><summary>हिन्दी</summary>

[[२६६]]  
  
इसपर पूर्वमीमांसकों ने कहा कि  
जिस प्रकार  
भृत्यों को इष्ट देने वाला राजा  
प्रधान माना जाता है,  
उसी प्रकार नियोग अर्थात् अपूर्व कार्य को  
प्रधान मानना चाहिये ।  
राजा की तरह प्रधान बना हुआ अपूर्व  
याग आदि करने वालों को इष्ट फल देता है ।+++(5)+++  
अपूर्व स्वयं प्रधानरूप में प्रतीत होता है ।  
अतः वह स्वतः इष्ट हो सकता है,  
उसे सुख-स्वरूप मानने में  
किसी को भी आपत्ति नहीं होनी चाहिये ।  
यह मीमांसकों का कथन है ।  

</details>


<details><summary>मूलम्</summary>

न च वाच्यं यजेतेत्य् अत्र प्रथमं नियोगः स्वप्रधानतयैव प्रतीयते स्वर्गकामपदसमभिव्याहारात् स्वसिद्धये स्वर्गसिद्ध्यनुकूलता च नियोगस्येति । 
</details>


<details open><summary>विश्वास-प्रस्तुतिः</summary>

यजेतेति हि  
धात्व्-अर्थस्य पुरुष-प्रयत्न-साध्यता प्रतीयते । +++(5)+++
</details>

<details><summary>हिन्दी</summary>

इस पर श्रीरामानुजस्वामी जी ने कहा कि  

> "यजेत" इस पद में लिङ्लकार से  
स्वयं प्रधान अपूर्व कार्य बतलाया जाता है,  

प्राभाकर मीमांसकों का यह कथन समीचीन नहीं है क्योंकि  
"यजेत” इस पद से  
यही बतलाया जाता है कि  
याग क्रिया पुरुष प्रयत्न से साध्य है । 

धात्वर्थ को पुरुष प्रयत्न साध्य बतलाना  
यही लिङलकार का काम है ।  +++(5)+++
</details>


<details><summary>मूलम्</summary>

यजेतेति हि धात्वर्थस्य पुरुषप्रयत्नसाध्यता प्रतीयते । 
</details>

<details open><summary>विश्वास-प्रस्तुतिः</summary>

स्वर्ग-काम--पद-समभिव्याहाराद् एव  
धात्व्-अर्थातिरेकिणो नियोगत्वं+++(=प्रेरकत्वम्)+++ स्थिरत्वम् अपूर्वत्वं चेत्यादि । 
</details>

<details><summary>हिन्दी</summary>

"स्वर्गकामः" इस पद के साथ प्रयोग होने से  
यह फलित होता है कि  
याग क्रिया स्वर्ग साधन है । 

याग क्रिया नश्वर होने से  
स्वर्ग साधन नहीं बन सकती ।  
इसलिये मानना पड़ता है कि  
याग अपूर्व के द्वारा स्वर्ग साधन होता है ।  
यह मन्तव्य तभी सही हो सकता है  
यदि याग से उत्पन्न होने वाला अपूर्व  
स्वर्ग साधन हो ।  
तदर्थ अपूर्व को स्वर्ग साधन मानना पड़ता है ।  

स्वर्ग साधन होने से ही  
अपूर्व उस याग आदि धात्वर्थ—जो स्वर्ग का साधन नहीं बनता है - से भिन्न माना जाता है  
तथा नियोग अर्थात प्रेरक, स्थिर एवं अपूर्व माना जाता है।  
इन अर्थों का विवरण पहले एक बार किया गया है।  
</details>



<details><summary>मूलम्</summary>

स्वर्गकामपदसमभिव्याहाराद् एव धात्वर्थातिरेकिणो नियोगत्वं स्थिरत्वम् अपूर्वत्वं चेत्यादि । 
</details>


<details open><summary>विश्वास-प्रस्तुतिः</summary>

तच् च +++(स्थिरत्व-नियोगत्वापूर्वत्वादि)+++ स्वर्ग-साधनत्व-प्रतीति-निबन्धनम् । 
</details>

<details><summary>हिन्दी</summary>

अपूर्व में स्वर्ग साधनत्व प्रतीत होने के कारण ही  
अपूर्व में नियोगत्व स्थिरत्व एवं अपूर्वत्व सिद्ध होता है ।  

</details>


<details><summary>मूलम्</summary>

तच् च स्वर्गसाधनत्वप्रतीतिनिबन्धनम् । 
</details>

<details open><summary>विश्वास-प्रस्तुतिः</summary>

समभिव्याहृत--स्वर्ग-काम--पदार्थान्वय-योग्यं स्वर्ग-साधनम् एव। 
</details>

<details><summary>हिन्दी</summary>

"यजेत स्वर्गकामः"  
अर्थात् 

> स्वर्ग चाहने वाले पुरुष याग करें, 

इस वाक्य को सुनने पर  
यही प्रतीत होता है कि  
स्वर्गकाम पदार्थ के साथ अन्वय पाने योग्य  
तथा स्वर्ग साधन बनने वाले कार्य को ही लिङ्, आदि प्रत्यय बतलाते हैं ।  
स्वर्ग साधन अपूर्व कार्य का यहां प्रतिपादन होता है,  
स्वर्ग साधन बनने वाला अपूर्व कार्य  
स्वर्गार्थ हो जाता है,  
वह राजा की तरह प्रधान नहीं हो सकता है ।  
[[२६७]]  

</details>


<details><summary>मूलम्</summary>

समभिव्याहृतस्वर्गकामपदार्थान्वययोग्यं स्वर्गसाधनमेव। 
</details>


<details open><summary>विश्वास-प्रस्तुतिः</summary>

> +++([प्रधानभूतं] अपूर्वाख्य-)+++कार्यं  
लिङ्-आदयो ऽभिदधति

+इति लोक-व्युत्पत्तिर् अपि तिरस्कृता । 
</details>

<details><summary>हिन्दी</summary>

मीमांसक यह जो कहते हैं कि  

> राजा की तरह प्रधान बनने वाला अपूर्व कार्य  
लिङ आदि प्रत्ययों से अभिहित होता है, 

वह कथन लोकव्युत्पत्ति के विरुद्ध है,  
लोकव्युत्पत्ति का तिरस्कार करने का दोष  
उनके मत में आ जाता है ।  

</details>


<details><summary>मूलम्</summary>

कार्यं लिङादयो ऽभिदधतीति लोकव्युत्पत्तिर् अपि तिरस्कृता । 
</details>


<details open><summary>विश्वास-प्रस्तुतिः</summary>

एतद् उक्तं भवति -  

समभिव्यहृत-पदान्तर-वाच्यार्थ-+अन्वय-योग्यम् एवेतर-पद-प्रतिपाद्यम् 

इत्य् अन्विताभिधायि--पद-संघात--रूप-वाक्य-श्रवण-समनन्तरम् एव प्रतीयते । 
</details>

<details><summary>हिन्दी</summary>

भाव यह है कि  
परस्पर में अन्वय पाने वाले अर्थों को  
बतलाने वाले पदों का  
समुदायरूप वाक्य को सुनने पर  
यही प्रतीत होता है कि  
साथ प्रयुक्त दूसरे पद के वाच्यार्थ के साथ अन्वय पाने योग्य अर्थ को ही  
प्रथम पद बतलाता है ।  

</details>


<details><summary>मूलम्</summary>

एतद् उक्तं भवति समभिव्यहृतपदान्तरवाच्यार्थान्वययोग्यम् एवेतरपदप्रतिपाद्यम् इत्यन्विताभिधायिपदसंघातरूपवाक्यश्रवणसमनन्तरम् एव प्रतीयते । 
</details>

<details open><summary>विश्वास-प्रस्तुतिः</summary>

तच् च +++("यजेत"-शब्दोक्तं पूर्व-कार्यं)+++ स्वर्ग-साधनरूपम् । 
</details>

<details><summary>हिन्दी</summary>

ऐसी स्थिति में यही मानना पड़ेगा कि  
“स्वर्गकामः" इस पद के वाच्यार्थ के साथ अन्वय पाने योग्य अर्थ को ही  
"यजेत" यह पद बतलाता है ।  
वह अर्थ स्वर्गसाधन बनने वाला कार्य ही है ।  

स्वर्ग साधन बनने वाला कार्य ही  
स्वर्गेच्छुपुरुष का कर्तव्य हो सकता है ।  
</details>


<details><summary>मूलम्</summary>

तच् च स्वर्गसाधनरूपम् । 
</details>

<details open><summary>विश्वास-प्रस्तुतिः</summary>

अतः क्रियावद् अनन्यार्थता ऽपि  
विरोधाद् एव परित्यक्तेति । 
</details>

<details><summary>हिन्दी</summary>

स्वर्गसाधन बनने वाला अपूर्व कार्य  
स्वर्गार्थ होने से  
अन्यार्थ बन जाता है,  
वह अनन्यार्थ एवं प्रधान बन ही नहीं सकता ।  
यदि प्रथम प्रतीति में  
अनन्यार्थ एवं प्रधान प्रतीत होवे  
तो भी स्वर्ग काम पदार्थ के साथ अन्वय करते समय  
अपूर्व कार्य की अनन्यार्थता एवं प्रधानता को त्यागना ही होगा,  
तभी वह स्वर्ग साधन बनकर  
स्वर्ग-काम पदार्थ के साथ अन्वय पा सकता है,  
अन्यथा नहीं।  

</details>


<details><summary>मूलम्</summary>

अतः क्रियावद् अनन्यार्थतापि विरोधाद् एव परित्यक्तेति । 
</details>


<details open><summary>विश्वास-प्रस्तुतिः</summary>

अत एव  
"गङ्गायां घोष" इत्यादौ  
घोष-प्रतिवास-योग्यार्थोपस्थापन-परत्वं  
गङ्गा-पदस्याश्रीयते । 
</details>

<details><summary>हिन्दी</summary>

यहां पर यह उदाहरण ध्यान देने योग्य है ।  
कोई कहता है कि  
"गङ्गायां घोषः"  
अर्थात् 

> गङ्गा में अहीरों की बस्ती है । 

यहां पर यह मानना पड़ता है कि  
उस बस्ती का निवास करने के योग्य अर्थ को ही  
गङ्गा पद बतलाता है ।  

</details>


<details><summary>मूलम्</summary>

अत एव गङ्गायां घोष इत्यादौ घोषप्रतिवासयोग्यार्थोपस्थापनपरत्वं गङ्गापदस्याश्रीयते । 
</details>


<details open><summary>विश्वास-प्रस्तुतिः</summary>

प्रथमं गङ्गा-पदेन गङ्गार्थः स्मृत  
इति गङ्गा-पदार्थस्य पेयत्वं  
न वाक्यार्थान्वयी भवति । 
</details>

<details><summary>हिन्दी</summary>

गङ्गापद का प्रसिद्ध अर्थ गंगा प्रवाह है  
इस प्रवाह में बस्ती का निवास नहीं हो सकता है ।  
इस लिये वहां वाच्यार्थ प्रवाह को त्याग कर  
लक्षणा से गंगापद का तीर अर्थ माना जाता है,  
गंगा तीर में बस्तीका निवास हो सकता है,  
यह तीर ही उस वाक्यार्थ में अन्वय पाता है,  
वहाँ सर्वप्रथम गंगापद से प्रवाह रूपी अर्थ उपस्थित होने पर भी  
वह वाक्यार्थ में अन्य नहीं पाता है,  
उसमें विद्यमान पान योग्यत्व धर्म भी  
वाक्यार्थ में अन्वय नहीं पाता है,  
इसमें कारण यही है कि  
बस्ती जिसमें निवास कर सके,  
वही अर्थ गंगापद से बोध्य होता है,  
वह तीर ही है ।  


इस लिये वहां प्रवाहरूपी अर्थ  
एवं उसका पेयत्व अर्थात् पान योग्यरूपी अर्थ  
त्याग दिया जाता है,  
वह वाक्यार्थ में अन्वय नहीं पाता है ।  
</details>

<details><summary>मूलम्</summary>

प्रथमं गङ्गापदेन गङ्गार्थः स्मृत इति गङ्गापदार्थस्य पेयत्वं न वाक्यार्थान्वयीभवति । 
</details>

<details open><summary>विश्वास-प्रस्तुतिः</summary>

एवम् अत्रापि  

> "यजेते"त्य् एतावन्-मात्र-श्रवणे  
कार्यम् अनन्यार्थं स्मृतम्  

इति +++("तुष्यतु दुर्जन" इति न्यायेन स्वीकृतं चेद् अपि)+++  
वाक्यार्थान्वय-समये कार्यस्यानन्यार्थता नावतिष्ठते । +++(5)+++
</details>

<details><summary>हिन्दी</summary>

उसी प्रकार प्रकृत में समझना चाहिये ।  
“यजेत” अर्थात् याग करें,  
इतना सुनने पर "तुष्यतु" न्याय से  
भले कार्य अनन्यार्थ एव प्रधान उपस्थित हो  
तो भी “स्वर्गकामः” इस पद के साथ अन्वय पाते समय  
वह कार्य अनन्यार्थ एवं प्रधान बनकर रह नहीं सकता,  
उसे स्वर्गसाधनरूप में उपस्थित होना होगा  
तभी उस वाक्यार्थ में उसका अन्वय होगा,  
स्वर्ग साधन में उपस्थित होने पर  
उसकी अनन्यार्थता एवं प्रधानता को त्यागना होगा।  
</details>

<details><summary>मूलम्</summary>

एवम् अत्रापि यजेतेत्येतावन्मात्रश्रवणे कार्यम् अनन्यार्थं स्मृतम् इति वाक्यार्थान्वयसमये कार्यस्यानन्यार्थता नावतिष्ठते । 
</details>

<details open><summary>विश्वास-प्रस्तुतिः</summary>

> कार्याभिधायि-पद-श्रवण-वेलायां  
प्रथमं कार्यम् अनन्यार्थं प्रतीतम् 

इत्य् एतद् अपि न संगच्छते -

व्युत्पत्ति-काले गवानयनादि-क्रियाया दुःख-रूपाया  
इष्ट-विशेष-साधनतयैव कार्यता-प्रतीतेः । +++(5)+++
</details>

<details><summary>हिन्दी</summary>

यहां पर कार्य की अनन्यार्थता एवं प्रधानता को त्यागने की जो बात कही जा रही है  
वह मीमांसकों के इस सिद्धान्त -  
कि कार्य को बताने वाले शब्दों को सुनने पर  
कार्य अनन्यार्थ एवं प्रधान प्रतीत होता है -  
को “तुष्यतु" न्याय से मानकर कही गई है  
सूक्ष्म दृष्टि से विचार करने पर  
मीमांसकों का उपर्युक्त कथन गलत सिद्ध होता है ।  

इस लिये यह बात— कि 

> कार्यवाचक पदको सुनते समय कार्य प्रधान एवं अनन्यार्थ प्रतीत होता है—  

मान्य नहीं हो सकती !  

[[२६८]]  
लोक में “गामानय” और “अवं बधान" (गौ को लाओ, अश्व को बांधो ) इत्यादि कार्यों को बतलाने वाले शब्दों को सुनकर  
मनुष्य की प्रवृत्ति को देखकर  
शब्दार्थ का निर्णय करते समय  
बालक भी यही जानता है कि  
गौ को लाना इत्यादि क्रियायें -  
जो क्लेशसाध्य होने से दुःखरूप हैं—  
इष्ट-विशेष का साधन होने से कार्य प्रतीत होती हैं ।  

अमुक शब्द का अमुक अर्थ है,  
इस प्रकार शब्दशक्ति को समझते समय में  
बालक भी क्रियाओं को  
इष्टसाधन के रूप में ही कार्य समझते हैं ।  
इष्टसाधन के रूप में समझा जाने वाला कार्य  
आरम्भ में ही अन्यार्थ प्रतीत होता है ।  
इस व्युत्पत्ति के अनुसार  
वेद में लिङ् आदि शब्दों से प्रतीत होने वाला अपूर्व कार्य भी  
इष्टसाधन रूप में ही प्रतीत होता है,  
प्रधान रूप में नहीं ।  
उसे अनन्यार्थ एवं प्रधान मानना सर्वथा असंगत है ।  
</details>



<details><summary>मूलम्</summary>

कार्याभिधायिपदश्रवणवेलायां प्रथमं कार्यम् अनन्यार्थं प्रतीतम् इत्य् एतद् अपि न संगच्छते -

व्युत्पत्तिकाले गवानयनादिक्रियाया दुःखरूपाया इष्टविशेषसाधनतयैव कार्यताप्रतीतेः । 
</details>

### 

अतो नियोगस्य पुरुषानुकूलत्वं सर्वलोकविरुद्धं नियोगस्य सुखरूपपुरुषानुकूलतां वदतः स्वानुभवविरोधश् च । करीर्या वृष्टिकामो यजेय्तेत्यादिषु सिद्धे ऽपि नियोगे वृष्ट्यादिसिद्धिनिमित्तस्य वृष्टिव्यतिरेकेण नियोगस्यानुकूलता नानुभूयते । यद्य् अप्य् अस्मिञ् जन्मनि वृष्ट्यादिसिद्धेर् अनियमस् तथाप्य् अनियमाद् एव नियोगसिद्धिर् अवश्याश्रयणीया । तस्मिन्न् अनुकूलतापर्यायसुखानुभूतिर् न दृश्यते । एवम् उक्तरीत्या कृतिसाध्येष्टत्वातिरेकि कृत्युद्देश्यत्वं न दृश्यते ।


