+++
title = "+०७ शाङ्कराद्वैत-निरासः"

+++


## जाति-व्यक्ति-विषये भेदाभेद-वादः

<details open><summary>विश्वास-प्रस्तुतिः</summary>

अत +++(→ प्रथमग्रहणे जातेर् विशेषणत्वेन ग्रहणेन)+++ एवैकस्य पदार्थस्य  
भिन्नाभिन्नत्व-रूपेण द्व्य्-आत्मकत्वं विरुद्धं  
प्रत्युक्तम् । 
</details>

<details><summary>हिन्दी - प्रसङ्ग-सङ्गतिः</summary>

आगे श्रीरामानुज स्वामी जी ने प्रसंगसंगति से  
भेदाभेदवादियों के मत का खण्डन किया है ।  
भेदाभेदवादियों ने  
जाति और व्यक्ति में  
भेद के साथ  
अभेद भी माना है ।  
यह अर्थ श्रीभाष्यकार स्वामी जी के  
स्मरणपथ में आ गया है ।  

स्मरण में आये हुये अर्थ पर विचार करना चाहिये,  
उपेक्षा नहीं करनी चाहिये।  
यही **प्रसंगसंगति** कहलाती है ।+++(5)+++  

</details>

<details><summary>हिन्दी - पूर्वपक्षः</summary>

अब प्रसंगसंगति के अनुसार  
भेदाभेदवादियों के मत पर विचार किया जाता है ।  
भेदाभेदवादी जाति और व्यक्ति के विषय में  
भेदाभेद मानते हुये  
यह कहते हैं कि  
जाति व्यक्ति से भिन्न  
एवं अभिन्न है ।  
इसमें चार हेतु हैं 

(१) **सहोपलम्भ** नियम है  
अर्थात् जाति और व्यक्ति  
सदा साथ ही प्रतीत होते रहते हैं,  
इसलिये इनमें भेदाभेद सिद्ध होता है । 

(२) **सामानाधिकरण्य** प्रत्यय है  
अर्थात् जाति और व्यक्ति  
अभिन्न रूप में प्रतीत होते हैं । [[६६]]  
"यह गौ है" इस प्रतीति में "यह " शब्द व्यक्ति वाचक है,  
"गो" शब्द जातिवाचक है ।  
"यह गौ है" अभेद भी सिद्ध होता है और भेद भी ।  
घट और कलश इत्यादि अत्यन्त अभिन्न पदार्थों के विषय में अभेदप्रतीति नहीं होती,  
घट और पट इत्यादि अत्यन्त भिन्न पदार्थों के विषय में अभेदप्रतीति नहीं होती,  
इस प्रतीति के अनुसार  
किन्तु जाति और व्यक्ति के विषय में "यह गौ है" ऐसी अभेदप्रतीति होती है ।  
यही सामानाधिकरण्य प्रत्यय है ।  
इससे जाति और व्यक्ति में भेदाभेद सिद्ध होता है । 

(३) **एकशब्दानुविद्ध** प्रत्यय है अर्थात् "यह एक गौ है" ऐसी प्रतीति होती है, इससे भी जाति और व्यक्ति में अभेद सिद्ध होता है क्योंकि एक शब्द ऐक्य का वाचक है ।  

(४) **प्रथमपिण्डग्रहण** में  
जाति और व्यक्ति में अभेद प्रतीति होती है ।  
भाव यह है कि  
मनुष्य जब सर्वप्रथम गोव्यक्ति को देखता है,  
उस समय व्यक्ति और जाति में भेद विदित नहीं होता ।  
भेद तभी विदित हो सकता है जब भेद कराने वाले आकार विदित हो ।  
व्यक्ति और जाति में भेद कराने वाले आकार ये ही हैं कि  
व्यक्ति व्यावृत्त रहती है  
अर्थात् प्रत्येक व्यक्ति अलग २ रहती है,  
जाति अनुवृत्त रहती है अर्थात् सब व्यक्तियों में बनी रहती है ।  
प्रथमपिण्डग्रहण के समय अन्यान्य व्यक्ति विदित न होने के कारण  
न व्यक्ति व्यावृत्त दिखाई देती है,  
न जाति ही अनुवृत्त दिखाई देती है ।  
इस प्रकार भेद कराने वाले आकारों का भान न होने के कारण  
प्रथमपिण्डग्रहण में जाति और व्यक्ति में भेद विदित नहीं होता किन्तु अभेद विदित होता हैं । 

इस प्रकार उपर्युक्त चार हेतुओं से  
जाति और व्यक्ति में भेद और अभेद सिद्ध होते हैं ।  
जाति और व्यक्ति में भेदाभेद सिद्ध होने पर  
यह भी कहा जा सकता है कि  
सभी व्यक्ति व्यक्ति की दृष्टि से भिन्न हैं,  
तथा जाति की दृष्टि से अभिन्न हैं ।  
इस प्रकार एक ही पदार्थ  
भिन्नाभिन्नरूप से उभयरूप बन जाता है ।  
यह भेदाभेदवादियों का कथन है ।  

</details>

<details><summary>हिन्दी - प्रथमग्रहणे भेदः</summary>

इस वाद पर समालोचना करते हुये श्रीभाष्यकार स्वामी जी ने यह कहा है कि  
एक पदार्थ भिन्नाभिन्न रूप से  
उभयरूप वाला नहीं बन सकता  
क्योंकि वह भिन्न होने पर  
अभिन्न नहीं हो सकता  
तथा अभिन्न होने पर भिन्न भी नहीं बन सकता ।  
भिन्नत्व और अभिन्नत्व ये दोनों धर्म परस्पर विरुद्ध हैं  
अतएव एकत्र समावेश नहीं पा सकते ।  

जाति और व्यक्ति में भेदाभेद को सिद्ध करने के लिये  
जो चार हेतु बतलाये गये हैं वे हेत्वाभास हैं,  
उनसे भेदाभेद सिद्ध नहीं हो सकता ।  

तथाहि —यह जो चतुर्थ हेतु बताया गया है कि प्रथमपिण्डग्रहण - व्यावृत्तिरूप और अनुवृत्तिरूप भेदक आकार विदित न होने से  
जाति और व्यक्ति में अभेद सिद्ध होता है,  
यह हेतु हेत्वाभास है  
क्योंकि प्रथमपिण्डग्रहण में भी  
जाति और व्यक्ति में भेद ही  
विदित होता है  
कारण यह कि  
"यह गौ है"  
इस प्रकार के प्रथमपिण्डग्रहण में  
व्यक्ति विशेष्यरूप में  
तथा जाति प्रकाररूप में भासती है,+++(5)+++  
प्रथमपिण्डग्रहण व्यक्ति को विशेष्यरूप में  
तथा जाति को विशेषणरूप में दिखाता हुआ  
उनमें भेद को ही सिद्ध करता है।  
यह विशेष्यविशेषणभाव ही  
भेदक आकार है ।  
इससे भेद ही सिद्ध होता है । 
</details>



<details><summary>मूलम्</summary>

अत एवैकस्य पदार्थस्य भिन्नाभिन्नत्वरूपेण द्व्यात्मकत्वं विरुद्धं प्रत्युक्तम् । 
</details>


<details open><summary>विश्वास-प्रस्तुतिः</summary>

संस्थानस्य+++(=जातेः)+++ संस्थानिनः+++(→व्यक्तेः)+++ प्रकारतया पदार्थान्तरत्वम् । 
</details>

<details><summary>हिन्दी</summary>

व्यावृत्तिरूप और अनुवृत्तिरूप भेदक आकार  
विदित न होने पर भी  
[[७०]]  
विशेष्य-विशेषण-भावरूपी भेदक आकार प्रथमपिण्ड-ग्रहण में भी भासता है उससे जाति और व्यक्ति में भेद ही सिद्ध होता है ।  

</details>


<details><summary>मूलम्</summary>

संस्थानस्य संस्थानिनः प्रकारतया पदार्थान्तरत्वम् । 
</details>

<details open><summary>विश्वास-प्रस्तुतिः</summary>

प्रकारत्वाद् एव  
पृथक्-सिद्ध्य्-अनर्हत्वं  
पृथग्-अनुपलम्भश् चेति  
न द्व्य्-आत्मकत्व-सिद्धिः ।
</details>

<details><summary>हिन्दी - सहोपलम्भः</summary>

प्रथमहेतु सहोपलम्भ नियम है,  
वह भी हेत्वाभास है ।  
जाति और व्यक्ति सदा साथ प्रतीत होते रहते हैं इसमें यह कारण नहीं है कि  
इनमें अभेद है,  
किन्तु कारण यही है कि  
जाति व्यक्ति के साथ ही रहने वाली वस्तु है ।  
जाति और व्यक्ति में जो अपृथक् सिद्धि सम्बन्ध है  
वह यही है कि जाति व्यक्ति को छोड़कर नहीं रह सकती,  
साथ ही रहने वाली है ।  
जाति और व्यक्ति  
चक्षुरादि इन्द्रियों की ग्राह्यवस्तु है ।  
एक इन्द्रिय से ग्राह्य होने के कारण  
तथा साथ रहने के कारण ही  
जाति और व्यक्ति साथ विदित होती हैं ।  
इनमें अभेद होने के कारण  
साथ विदित होती हों,  
यह बात नहीं । द्वितीय हेतु 

</details>

<details><summary>हिन्दी - सामानाधिकरण्यम्</summary>

सामानाधिकरण्य हैं,  
यह भी हेत्वाभास है ।  
द्वितीय हेतु की व्याख्या करते हुये  
भेदाभेदवादियों ने यह कहा है कि  
"यह गौ है” ऐसी प्रतीत होती है, इसमें "यह" शब्द व्यक्तिवाचक है "गो" शब्द जातिवाचक है ।  
"यह गौ है" इस अभेद प्रतीत से  
जाति और व्यक्ति में अभेद सिद्ध होता है ।  
अभेदप्रतीति ही सामानाधिकरण्य प्रत्यय कहलाती है ।  

उनका यह कथन ठीक नहीं,  
क्योंकि गोशब्द गोत्वजाति भर का वाचक नहीं,  
किन्तु गोत्वविशिष्टपदार्थ का वाचक है ।+++(5)+++  
गो शब्द से गोत्वजाति प्रकार रूप में  
तथा गोव्यक्ति विशेष्यरूप में अभिहित होती है ।  
जाति अपृथक् सिद्ध विशेषण है,  
अतएव जातिबोधक गोशब्द  
व्यक्ति तक का बोध करता है ।  
"यह गौ है" इस प्रतीति का यह अर्थ नहीं है कि  
"यह गोत्वजाति है”  
किन्तु यही अर्थ है कि  
"यह गोत्वजातिविशिष्ट है" ।+++(5)+++  


जातिवाचकशब्द  
जातिमात्र में पर्यवसान न पाकर  
व्यक्ति तक का बोध कराते हैं ।  
"यह गौ है"  
इस प्रतीति से  
जाति और व्यक्ति में  
अभेद सिद्ध नहीं होता  
किन्तु व्यक्ति विशिष्टवस्तु  
और जातिविशिष्टवस्तु में अभेद सिद्ध होता है । 

</details>

<details><summary>हिन्दी - एकत्व-प्रतीतिः</summary>

तृतीय हेतु यह कहा गया है कि  
"यह एक गौ है"  
इस एकशब्दयुक्त प्रतीति से जाति और व्यक्ति में ऐक्य सिद्ध होता है ।  
यह हेतु भी हेत्वाभास ही है  
क्योंकि "यह एक गौ है" यह प्रतीति व्यक्ति को एक सिद्ध करती है  
जाति और व्यक्ति में एकता को सिद्ध नहीं करती।+++(4)+++   
इस प्रतीति का यही भाव है कि  
यह एक व्यक्ति है  
अनेक गोव्यक्ति नहीं ।  

</details>

<details><summary>हिन्दी - उपसंहारः</summary>

इस प्रकार श्रीभाष्यकार स्वामी जी ने चार हेतुओं को अन्यथासिद्ध कहकर  
जाति और व्यक्ति में भेदाभेद का खण्डन किया है  
तथा उनमें भेद को ही सिद्ध किया है ।  

यह विचार अद्वैत से सम्बन्ध न रखने पर भी प्रसंगसंगति से यहाँ वर्णित हुआ है ।  

</details>

<details><summary>मूलम्</summary>

प्रकारत्वाद् एव पृथक्सिद्ध्यनर्हत्वं पृथगनुपलम्भश् चेति न द्व्यात्मकत्वसिद्धिः ।
</details>



## वाचारम्भण-श्रुतौ निषेधाभावः

<details open><summary>विश्वास-प्रस्तुतिः</summary>

अपि च 

> निर्विशेष-वस्त्व्-आदिना  
स्वयं-प्रकाशे वस्तुनि  
तद्-उपराग-विशेषाः  
सर्वैः शब्दैर् निरस्यन्त 

इति वदता  

> के ते शब्दा निषेधका 

इति वक्तव्यम् । 
</details>

<details><summary>हिन्दी</summary>

[[७१]]  
आगे श्रीभाष्यकार स्वामी जी ने  
अद्वैतियों के इस वाद का -  
कि वेदान्त ब्रह्म में आरोपित भेदों का निषेध करने के लिये प्रवृत्त हैं-  
खण्डन करते हुये कहा कि  
अद्वैती लोग कहा करते हैं कि  

> ब्रह्म निर्विशेष एवं स्वयंप्रकाश पदार्थ है ।  
> उसमें अविद्या से विविध भेदरूपी विशेष आरोपित होते रहते हैं  
> वेदान्तों से उन भेदों का निषेध किया जाता है ।  

यहाँ पर यह प्रश्न उठता है कि वेदान्त में ऐसे कौन से शब्द हैं जिनसे उन विशेषों का निषेध होता है जो ब्रह्म में आरोपित हैं ।  

</details>


<details><summary>मूलम्</summary>

अपि च निर्विशेषवस्त्वादिना स्वयंप्रकाशे वस्तुनि तदुपरागविशेषाः सर्वैः शब्दैर् निरस्यन्त इति वदता के ते शब्दा निषेधका इति वक्तव्यम् । 
</details>


<details open><summary>विश्वास-प्रस्तुतिः</summary>

> > वाचारम्भणं विकारो नामधेयं,  
मृत्तिकेत्य् एव सत्यम् 
> 
> इति विकार-नामधेययोर् वाचारम्भण-मात्रत्वात्,  
> यत् तत्र कारणतयोपलक्ष्यते वस्तु-मात्रं  
> तद् एव सत्यम्  
> अन्यद् असत्यम्  
> इतीयं श्रुतिर् वदति 

इति चेन् - नैतद् उपपद्यते । 
</details>

<details><summary>हिन्दी</summary>

इस प्रश्न का उत्तर देते हुये अद्वैतवादी कहते हैं कि  
सद्विद्या में  

> “वाचारम्भं विकारो नामधेय मृत्तिकेत्येव सत्यम्"  

ऐसा एक वाक्य है ।  
इस वाक्य से  
ब्रह्म में आरोपित विशेषों का निषेध होता है ।  
इस वाक्य का अर्थ यह है कि  
जहाँ मृत्तिका घट और शराव इत्यादि रूप में परिणत होकर  
विविध विकार एवं नामधेयों को प्राप्त करती है  
वहाँ विकार और नामधेय कहने भर के हैं  
अत एव मिथ्या हैं,  
वहाँ कारण रूप में रहने वाला  
मृत्तिकाद्रव्य ही सत्य है ।+++(5)+++  

ऐसे ही जगत् में विद्यमान सभी विकार  
नामधेयमात्र - कहने भर के हैं,  
अतएव मिथ्या हैं ।  
यहाँ कारण रूप में लक्षित होने वाला सन्मात्र ब्रह्म ही सत्य है और सब असत्य है । 
यह इस श्रुति का अर्थ है ।  
इस श्रुति से ब्रह्म में आरोपित सभी विशेषों का निषेध हो जाता है ।  

यह अद्वैतियोँ का कथन है ।  

</details>


<details><summary>मूलम्</summary>

वाचारम्भणं विकारो नामधेयं मृत्तिकेत्य् एव सत्यम् इति विकारनामधेययोर् वाचारम्भणमात्रत्वात् । यत् तत्र कारणतयोपलक्ष्यते वस्तुमात्रं तद् एव सत्यम् अन्यद् असत्यम् इतीयं श्रुतिर् वदतीति चेन् नैतद् उपपद्यते । 
</details>
  

<details open><summary>विश्वास-प्रस्तुतिः</summary>

"एकस्मिन् विज्ञाते सर्वं विज्ञातं भवती"ति +++(गुरुणा)+++ प्रतिज्ञाते  

ऽन्य-ज्ञानेनान्य+++(-वस्तु)+++-ज्ञानासंभवं मन्वानस्य +++(शिष्यस्य)+++  

> +एकम् एव वस्तु  
विकाराद्य्-अवस्था-विशेषेण पारमार्थिकेनैव +++(=सत्येनैव)+++  
नाम-रूपम् अवस्थितं चेत्  
> 
> तत्रैकस्मिन् विज्ञाते  
तस्माद् विलक्षण-संस्थानान्तरम् अपि तद् एव

+इति  
तत्र दृष्टान्तो ऽयं निदर्शितः । 
</details>

<details><summary>हिन्दी</summary>

यह ठीक नहीं है क्योंकि श्रुति  
आरम्भ में  
यह प्रतिज्ञा दूसरे ही अर्थ का प्रतिपादन करती है ।  
यह वाक्य सद्-विद्या का है ।  
सद्विद्या के वर्णित है कि  
एक को जानने से सब कुछ जाना जाता है।  
इसे ही एक विज्ञान से सम्पन्न होने वाले  
सर्वविज्ञान की प्रतिज्ञा कहते हैं ।  

इस प्रतिज्ञा को सुनकर शिष्य ने यह सोचा कि  
एक को जानने से  
सबको जानना असंभव है  
क्योंकि जगत् में विविध पदार्थ हैं  
उनमें एक को जानने से  
दूसरे पदार्थ नहीं जाने जा सकते ।  
शिष्य की इस जिज्ञासा को समझकर  
गुरु ने इस भाव से उत्तर दिया कि  
इस सम्पूर्ण जगत् का आदि कारण एक वस्तु है ।  
वह कारणावस्था में एक रूप से रहता है,  
वही विविध कार्यावस्थाओं को प्राप्त करता हुआ विविध रूपां में अवस्थित रहता है।  
उसका कारणावस्था में होने वाला रूप  
तथा कार्यावस्था में होने वाले सभी रूप सत्य हैं ।  
कारणावस्था में अवस्थित वही एक वस्तु  
जब कार्यावस्था में होने वाले [[७२]] विविध रूपों को प्राप्त करता है  
तब कारणवस्तु को जानने से  
सभी कार्यपदार्थ जाने जा सकते हैं, क्योंकि कारणवस्तु और कार्यपदार्थ  
सभी अन्त में एक ही पदार्थ है ।  
वही विविध रूपों को प्राप्त होता रहता है,  
उस कारणवस्तु को जानने से  
सब कुछ जाना जा सकता है ।  
इस बात का समर्थन करने के लिये  
यहाँ पर मृत्तिकादृष्टान्त वर्णित हुआ है । 

</details>


<details><summary>मूलम्</summary>

एकस्मिन् विज्ञाते सर्वं विज्ञातं भवतीति प्रतिज्ञाते ऽन्यज्ञानेनान्यज्ञानासंभवं मन्वानस्यैकम् एव वस्तु विकाराद्यवस्थाविशेषेण पारमार्थिकेनैव नामरूपम् अवस्थितं चेत् तत्रैकस्मिन् विज्ञाते तस्माद् विलक्षणसंस्थानान्तरम् अपि तद् एवेति तत्र दृष्टान्तो ऽयं निदर्शितः । 
</details>


<details open><summary>विश्वास-प्रस्तुतिः</summary>

नात्र कस्यचिद् विशेषस्य निषेधकः को ऽपि शब्दो दृश्यते । 
</details>

<details><summary>हिन्दी</summary>

यहाँ ऐसा कोई भी शब्द नहीं है  
जो किसी भी विशेष का निषेध करता हो ।  
</details>


<details><summary>मूलम्</summary>

नात्र कस्यचिद् विशेषस्य निषेधकः को ऽपि शब्दो दृश्यते । 
</details>


<details open><summary>विश्वास-प्रस्तुतिः</summary>

वाचारम्भणम् इति  
वाचा व्यवहारेणारभ्यत  
इत्य् आरम्भणम् । 
</details>

<details><summary>मूलम्</summary>

वाचारम्भणम् इति वाचा व्यवहारेणारभ्यत इत्य् आरम्भणम् । 
</details>


<details open><summary>विश्वास-प्रस्तुतिः</summary>

पिण्डरूपेणावस्थितायाः मृत्तिकाया  
नाम वान्यद्  
व्यवहारश् चान्यः । 
</details>

<details><summary>हिन्दी</summary>

इस दृष्टान्त का भाव यह है कि  
मृत्तिका ही घट और शराव आदि के रूप में  
परिणत होती है ।  

मृत्तिका की पिण्डत्वावस्था  
कारणावस्था है,  
उसकी घटत्व और शरावत्व इत्यादि अवस्थायें  
कार्यावस्था हैं ।  
मृत्तिका का कारणावस्था में  
मृत्पिण्ड ऐसा नाम है  
उससे भित्ति और घट इत्यादि कार्य होते हैं।  
घट और शराव इत्यादि  
कार्यावस्था में उसी मृत्तिकाद्रव्य के  
घट और शराव इत्यादि नाम होते हैं,  
तथा जलाहरण इत्यादि कार्य होते हैं । 


</details>


<details><summary>मूलम्</summary>

पिण्डरूपेणावस्थितायाः मृत्तिकाया नाम वान्यद्व्यवहारश् चान्यः । 
</details>


<details open><summary>विश्वास-प्रस्तुतिः</summary>

घट-शरावादि-रूपेणावस्थितायास् तस्या एव मृत्तिकाया  
अन्यानि नामधेयानि  
व्यवहाराश् चान्यद्-दशाः । 
</details>

<details><summary>हिन्दी</summary>

इस प्रकार एक ही मृत्तिकाद्रव्य  
कारणावस्था में किसी एक नाम को प्राप्त होता है  
तथा किसी एक कार्य को सम्पन्न करता है  
वही मृत्तिकाद्रव्य कार्यावस्था में  
दूसरे नाम को प्राप्त होता है,  
तथा दूसरे कार्य को सम्पन्न करता है ।  


वाणी के द्वारा होने वाले  
विभिन्न व्यवहार को साधने के लिये  
मृत्तिका-द्रव्य ही घटत्व और शरावत्व इत्यादि विभिन्न कार्यावस्था को  
तथा विभिन्न नामों को प्राप्त करता है ।  
</details>


<details><summary>मूलम्</summary>

घटशरावादिरूपेणावस्थितायास् तस्या एव मृत्तिकाया अन्यानि नामधेयानि व्यवहाराश् चान्यद्दशाः । 
</details>


<details open><summary>विश्वास-प्रस्तुतिः</summary>

तथापि सर्वत्र मृत्तिका-द्रव्यम् एकम् एव  
नाना-संस्थान--नाना-नामधेयाभ्यां नाना-व्यवहारेण चारभ्यत  
इत्य् एतद् एव सत्यम्  
इत्य् अनेनान्य-ज्ञानेनान्य-ज्ञान-संभवो निदर्शितः । 
</details>

<details><summary>हिन्दी</summary>

कार्यावस्था एवं कारणावस्था में होने वाले  
नामभेद और कार्यभेद के कारण  
मृत्तिकाद्रव्य में भेद नहीं होता । मृत्तिकाद्रव्य एक ही है ।  
उसमें अवस्था भेद के कारण  
नामभेद और कार्यभेद हुआ करता है ।  
इसलिये घट और शराव इत्यादि कार्यपदार्थ भी  
वास्तव में मृत्तिकाद्रव्य ही है,  
उससे भिन्न नहीं ।  
यही सत्य है,  
यही प्रामाणिक बात है। 

कारणद्रव्य और कार्यद्रव्य एक ही वस्तु है,  
इसलिये यह प्रतिज्ञा युक्त ही है कि  
कारण को समझने से  
कार्य विदित हो सकता है । 

सम्पूर्ण जगत् का कारण बनने वाले सब्रह्म को जानने से  
जगत् के अन्तर्गत सभी पदार्थ जाने जा सकते हैं ।  

इस प्रतिज्ञा का भाव  
एक दृष्टान्त के द्वारा विशद जाना जा सकता है ।  
वह दृष्टान्त यह है कि  
मान लिया जाय कि  
बचपन में देवदत्त को यज्ञदत्त ने  
देख लिया था ।  
युवावस्था में पहुँचे हुये  
उसी देवदत्त को  
फिर वही यज्ञदत्त देखकर कहता है कि  
इसे मैंने पहले ही देखा है ।  
यदि उस प्रसंग में  
यज्ञदत्त से यह पूछा जाय कि  
क्या आपने इसे इसी युवत्वावस्था में ही पहले देखा था  
तो वह क्या उत्तर देगा ?  
यही उत्तर देगा कि  
यद्यपि मैंने इसे पहले ऐसी युवत्वावस्था में नहीं देखा था,  
तथापि बाल्यावस्था में इसे मैंने देखा था  
इसलिये मेरा यह कथन युक्त ही है कि  
इसे मैंने पहले देखा था ।  

इस दृष्टान्त के अनुसार प्रकृत में  
इस प्रतिज्ञा का भाव समझना चाहिये । 

कारणब्रह्म को जानने पर  
यह कहा जा सकता है कि  
यह सम्पूर्ण कार्यजगत् भी जान लिया गया है  
क्योंकि वह कारणब्रह्म ही तो  
इस जगत् के रूप में बना है।  
यही इस श्रुति वाक्य का भाव है ।  

</details>


<details><summary>मूलम्</summary>

तथापि सर्वत्र मृत्तिकाद्रव्यम् एकम् एव नानासंस्थाननानानामधेयाभ्यां नानाव्यवहारेण चारभ्यत इत्येतद् एव सत्यम् इत्य् अनेनान्यज्ञानेनान्यज्ञानसंभवो निदर्शितः । 
</details>


<details open><summary>विश्वास-प्रस्तुतिः</summary>

नात्र किंचिद् वस्तु निषिध्यत इति पूर्वम् एवायम् अर्थः प्रपञ्चितः ।
</details>

<details><summary>हिन्दी</summary>

इस श्रुति वाक्य में  
ऐसा एक भी शब्द नहीं है  
जो किसी वस्तु का निषेध करता हो।  
इस श्रुति वाक्य का  
उपर्युक्त अर्थं पहले भी एकबार विस्तार से कहा गया है ।  

इस प्रकार विवेचना कर श्रीरामानुज स्वामी जी ने यह सिद्ध किया है कि  
जगत् का निषेध करने वाला  
एक भी शब्द श्रुति में नहीं है ।  

</details>


<details><summary>मूलम्</summary>

नात्र किंचिद् वस्तु निषिध्यत  
इति पूर्वम् एवायम् अर्थः प्रपञ्चितः ।
</details>


## मृद्-विकार-दृष्टान्ते मिथ्यात्वाभावः


<details open><summary>विश्वास-प्रस्तुतिः</summary>

अपि च "येनाश्रुतं श्रुतम्" इत्यादिना  
ब्रह्म-व्यतिरिक्तस्य सर्वस्य मिथ्यात्वं प्रतिज्ञातं चेद्,  
"यथा सोम्यैकेन मृत्पिण्डेने"त्य्-आदि-दृष्टान्तः  
+++(मिथ्यात्व-रूप-)+++साध्य-विकलः स्यात् ।+++(4)+++ 
</details>

<details><summary>हिन्दी</summary>

[[७३]]

> “वाचारम्भणं विकारो नामधेयम्” यह श्रुति जगत् का निषेध करती है 

यह अद्वैतियों का मत है ।  
इसमें दूसरा दोष देते हुये  
श्रीरामानुज स्वामी जी ने कहा कि  
उपर्युक्त श्रुति का वह तात्पर्य  
तभी माना जा सकता है  
जबकि "येनाश्रुतं श्रुतं भवति"  
इस श्रुति-वाक्य में  
ब्रह्म-व्यतिरिक्त सबका मिथ्यात्व प्रतिज्ञात हो ।  

यदि कहा जाय कि  
उस श्रुतिवाक्य से  
ब्रह्मव्यतिरिक्त सबके मिथ्यात्व की ही प्रतिज्ञा की गई है,  
तब तो  
उन रज्जुसर्पादि को –  
जिसका मिथ्यात्व सुनिश्चित है—  
दृष्टान्त रूप में बतलाना चाहिये था ।  
श्रुति उसका उल्लेख न करके  
“यथा सोम्यैकेन मृत्पिण्डेन" इत्यादि वाक्य से  
मृत्तिकाविकार घट शराव आदि का  
दृष्टान्त रूप में उल्लेख करती है ।  
यह दृष्टान्त साध्यविकल अर्थात्  
साध्यहीन हो जाता है ।  
यह महान् दोष है । 
</details>


<details><summary>मूलम्</summary>

अपि च येनाश्रुतं श्रुतम् इत्यादिना ब्रह्मव्यतिरिक्तस्य सर्वस्य मिथ्यात्वं प्रतिज्ञातं चेद् यथा सोम्यैकेन मृत्पिण्डेनेत्यादिदृष्टान्तः साध्यविकलः स्यात् । 
</details>

<details open><summary>विश्वास-प्रस्तुतिः</summary>

रज्जुसर्पादिवन्  
मृत्तिका-विकारस्य घट-शरावादेर् अ-सत्यत्वं  
श्वेतकेतोः शुश्रूषोः प्रमाणान्तरेण युक्त्या च  
+असिद्धम् इति।  

</details>

<details><summary>हिन्दी</summary>

यहाँ जगत् में मिथ्यात्व साध्य है,  
इसमें दृष्टान्त के रूप में मृत्तिका के विकार  
घट और शराव आदि का उल्लेख है ।  
दृष्टान्त वही हो सकता है,  
जिसमें पहले से ही साध्य सुनिश्चित हो ।  

श्वेतकेतु के सामने  
घट और शराव इत्यादि विकार  
दृष्टान्त रूप में रक्खे जा रहे हैं।  
जिस प्रकार श्वेतकेतु  
रज्जुसर्प अर्थात् रज्जु में दीखने वाले  
सर्प आदि को मिथ्या जान सकता है,  
वैसे ही घट और शराव आदि विकार को मिथ्या नहीं जान सकता ।  
श्वेतकेतु के पास न ऐसा कोई प्रमाण है,  
न ऐसी कोई युक्ति है  
जिससे वह घट और शराव आदि को मिथ्या जान सके ।  

</details>


<details><summary>मूलम्</summary>

रज्जुसर्पादिवन्मृत्तिकाविकारस्य घटशरावादेरसत्यत्वं  
श्वेतकेतोः शुश्रूषोः प्रमाणान्तरेण युक्त्या चासिद्धमिति।  
</details>


<details open><summary>विश्वास-प्रस्तुतिः</summary>

एतद् अपि सिषाधयिषितम् इति चेत्  
यथेति दृष्टान्ततयोपादानं न घटते   
+++(यतो दृष्टान्ते साध्यं स्पष्टम् एव स्यात्)+++।+++(5)+++
</details>

<details><summary>हिन्दी</summary>

यदि कहा जाय कि यहाँ घट और शराव आदि विकारों को भी  
मिथ्या सिद्ध करना है  
तो उनको दृष्टान्त के रूप में वर्णन न करना चाहिये ।  
वादी और प्रतिवादी  
दोनों जिसमें पहले से ही  
साध्य को जानते हैं,  
उसे ही तो दृष्टान्त रूप में रखना चाहिये  
श्रोता का जिसमें  
साध्य निश्चित नहीं है,  
उसे दृष्टान्त रूप में नहीं रक्खा जा सकता ।  
यहाँ दृष्टान्त रूप में  
घट और शराव आदि विकार ही रक्खे जाते हैं,  
रज्जुसर्पादि नहीं।  
इससे विदित होता है कि  
यहाँ ब्रह्मव्यतिरिक्त सबके मिथ्यात्व की घोषणा विवक्षित नहीं,  
इस प्रकार विवेचन कर  
श्रीरामानुज स्वामी जी ने  
अद्वैतमत में दृष्टान्तानुपपत्तिरूप दोष को सिद्ध किया है ।  

[[७४]]  

</details>


<details><summary>मूलम्</summary>

एतद् अपि सिषाधयिषितम् इति चेत्  
यथेति दृष्टान्ततयोपादानं न घटते ।

</details>

## "सद् एव" इत्यादाव् एवकारद्वयादि

<details open><summary>विश्वास-प्रस्तुतिः</summary>

> > सद् एव सोम्येदम् अग्र आसीद्  
एकम् एवाद्वितीयम् 
>
> इत्य् अत्र  
> "सद् एवैकम् एवे"त्य् अवधारण-द्वयेनाद्वितीयम् इत्य् अनेन च  
> सन्-मात्रातिरेकि--स-जातीय-विजातीयाः सर्वे विशेषा निषिद्धा  
> इति प्रतीयत इति चेन्नैतद् एवम् । 

</details>

<details><summary>हिन्दी</summary>

आगे अद्वैत-वादियों ने  
सद्विद्या के अन्तर्गत "सदेव सोम्येदमग्र आसीदेकमेवाद्वितीयम्”  
इस श्रुतिवाक्य को प्रस्तुत कर  
यह कहा है कि  
यह वाक्य ब्रह्मव्यतिरिक्त  
सभी भेदों का निषेध करता है ।  

इस वाक्य का अर्थ है कि  
यह विश्व पहले  
अर्थात् प्रलयकाल में सत् ही था,  
एक ही था, तथा अद्वितीय था ।  
इस वाक्य में “सदेव" में  
एव अवधारण अर्थात् एवकार है  
जो "ही" इस अर्थ का वाचक है।  

दूसरा " एकमेव" में एक अवधारण है ।  
तीसरा "अद्वितीयम् " पद है।  
इनसे सन्मात्र से व्यतिरिक्त  
वे सभी विशेष  
निषिद्ध होते हैं  
जो सजातीय और विजातीय इत्यादि रूप से विविध होते हैं ।  

इन सब विशेषों का निषेध करने से  
यह फलित होता है कि  
निर्विशेष ब्रह्म ही सत्य है,  
तथा सभी विशेष मिथ्या है।  
यह अद्वैतियों का वाद है ।  

</details>


<details><summary>मूलम्</summary>

सद् एव सोम्येदम् अग्र आसीद् एकम् एवाद्वितीयम् एवाद्वितीयम् इत्य् अत्र सद् एवैकम् एवेत्य् अवधारणद्वयेनाद्वितीयम् इत्य् अनेन च सन्मात्रातिरेकिसजातीयविजातीयाः सर्वे विशेषा निषिद्धा इति प्रतीयत इति चेन्नैतद् एवम् । 
</details>

### सद् एव सौम्येदम्
<details open><summary>विश्वास-प्रस्तुतिः</summary>

कार्य-कारण-भावावस्था-द्वयावस्थितस्य  
+एकस्य वस्तुन एकावस्थावस्थितस्य  ज्ञानेन  
+अवस्थान्तरावस्थितस्यापि  
वस्त्व्-ऐक्येन ज्ञाततां  
दृष्टान्तेन दर्शयित्वा  
श्वेतकेतोर् अप्रज्ञातं  
सर्वस्य ब्रह्मकारणत्वं च वक्तुं  
"सद् एव सोम्येदम्" इत्य् आरब्धम् । 
</details>

<details><summary>हिन्दी</summary>

इसका निराकरण करते हुये  
श्री भाष्यकार स्वामी जी ने कहा है कि  
यह बात सर्वमान्य है कि  
दृष्टान्तवाक्य के अनुसार  
दार्ष्टान्तिक वाक्य का अर्थ करना चाहिये ।  
यहाँ पर "यथा सोम्यैकेन मृत्पिण्डेन"..इत्यादि दृष्टान्त वाक्य है  
जिसका भाव यह है कि  
जिस प्रकार कारणावास्था अर्थात् पिण्डावस्था में अवस्थित मृत्तिका को समझने से  
कार्यावस्था अर्थात् घटत्व और शरावत्व इत्यादि अवस्थाओं में अवस्थित मृत्तिका एक द्रव्य होने के कारण विदित मानी जाती है,  
उसी प्रकार ही कार्यावस्था और कारणावस्थारूपी दोनों अवस्थाओं को प्राप्त होने वाली  
एक वस्तु जहाँ होती है,  
वहाँ एक अवस्था में अवस्थित को जानने पर  
दूसरी अवस्था में अवस्थित वह वस्तु  
एक द्रव्य होने के कारण  
विदित हो जाती है ।  
यह दृष्टान्त का भाव है।  

इसके अनुसार “सदेव सोम्य” इत्यादि वाक्य का अर्थ करना चाहिये ।  
वैसा अर्थ किया जा सकता है ।  
श्वेतकेतु ने  [[७५]]  
इस बात को जाना ही नहीं था कि  
यह सम्पूर्ण जगत् एकमात्र ब्रह्म से उत्पन्न हुआ है,  
तथा ब्रह्म इसका कारण है ।  
इस बात को बतलाने के लिये ही  
पिताजी ने "सदेव सोम्येदम्" इत्यादि कहा था ।  
इस वाक्य में विद्यमान विविध पदों से  
विविध विशेष ही सिद्ध होते हैं  
निर्विशेष ब्रह्म सिद्ध नहीं होता ।  

</details>


<details><summary>मूलम्</summary>

कार्यकारणभावावस्थाद्वयावस्थितस्यैकस्य वस्तुन एकावस्थावस्थितस्य ज्ञानेनावस्थान्तरावस्थितस्यापि वस्त्वैक्येन ज्ञाततां दृष्टान्तेन दर्शयित्वा श्वेतकेतोर् अप्रज्ञातं सर्वस्य ब्रह्मकारणत्वं च वक्तुं सद् एव सोम्येदम् इत्य् आरब्धम् । 
</details>

### अग्रे सद् एवासीत्

<details open><summary>विश्वास-प्रस्तुतिः</summary>

"इदम् अग्रे सद् एवासीद्" इति -  
अग्र इति कालविशेषः ।  
</details>



<details><summary>मूलम्</summary>

इदम् अग्रे सद् एवासीद् इति -  
अग्र इति कालविशेषः ।  
</details>


<details open><summary>विश्वास-प्रस्तुतिः</summary>

इदंशब्दवाच्यस्य प्रपञ्चस्य  
सद्-आपत्ति-रूपां क्रियां,  
सद्-द्रव्यतां  
च वदति । 
</details>

<details><summary>हिन्दी</summary>

तथाहि “इदमग्रे सदेवासीत्” इस वाक्य खण्ड से  
यह बतलाया जाता है कि  
यह प्रपञ्च पहले, अर्थात् कालविशेष में,  
सत् ही था ।  
वह कालविशेष प्रलयकाल है ।  
इस वाक्य से कालविशेष सिद्ध होता है ।  

इस प्रपञ्च को सत् बनकर रहना एक क्रिया है ।  
वह क्रिया भी इस वाक्य से सिद्ध होती है ।  

सूक्ष्मचिदचिद्विशिष्ट ब्रह्म द्रव्य ही सत् है ।  
इससे इस प्रपञ्च का  
सूक्ष्मंचिदचिद्विशिष्ट सद्द्रव्य के रूप में  
बने रहना भी  
सिद्ध होता है ।  
इस प्रकार  
तीन विशेष  
इस वाक्य से वर्णित होते हैं । 

</details>


<details><summary>मूलम्</summary>

इदंशब्दवाच्यस्य प्रपञ्चस्य सदापत्तिरूपां क्रियां सद्रव्यतां च वदति । 
</details>

### एकम् एव
<details open><summary>विश्वास-प्रस्तुतिः</summary>

"एकम् एवे"ति चास्य नाना-नाम-रूप-विकार-प्रहाणम् ।  
</details>

<details><summary>हिन्दी</summary>

यहाँ पर यह शंका होती है कि  
अब भी अर्थात् सृष्टिकाल में भी  
जगत् सत् है ।  
यदि प्रलयकाल में भी यह जगत् सत् है  
तो सृष्टिकाल से प्रलयकाल में क्या विशेषता है ।  
इस शंका का समाधान करने के लिये ही  
"एकमेव " ऐसा कहा गया है ।  
इसका भाव यह है कि  
प्रलयकाल में यह जगत् एक था  
अर्थात् नाना प्रकार के नामरूप विकारों को छोड़कर  
एक होकर रहता था ।  
वही जगत् सृष्टिकाल में नाना प्रकार  
नामरूप विकारों से युक्त होकर  
बहु बनकर रहता है ।  
सृष्टिकाल से प्रलयकाल में  
यही विशेषता है कि  
उस समय जगत् नामरूपविभाग को छोड़कर  
एक होकर रहता है ।  
यह विशेषता "एकमेव " से बतलायी गई है।  

</details>


<details><summary>मूलम्</summary>

एकम् एवेति चास्य नानानामरूपविकारप्रहाणम् ।  
</details>


<details open><summary>विश्वास-प्रस्तुतिः</summary>

एतस्मिन् प्रतिपादिते  
ऽस्य जगतः  
सद्-उपादानता प्रतिपादिता भवति ।  
</details>

<details><summary>हिन्दी</summary>

इससे फलित होता है कि  
इस जगत् का उपादान कारण सत् है,  
यह जगत् सत् का कार्य है।  

पूर्वावस्थाविशिष्टवस्तु उस अवस्था को छोड़कर  
जब उत्तरावस्था को प्राप्त होता  
है,  
तब उत्तरावस्थाविशिष्ट कार्य तथा पूर्वावस्थाविशिष्ट उपादान कारण माना जाता है ।  
सत् द्रव्य  
पूर्वावस्था अर्थात् प्रलयकालिक एकत्वावस्था को छोड़कर  
सृष्टिकाल में बहुत्वावस्था को प्राप्त होता है ।  
बहुत्वावस्थाविशिष्ट सद् द्रव्य ही यह जगत् है  
यही कार्य हैं ।  
इसका कारण एकत्वावस्थाविशिष्ट सत् है ।  
इससे एकत्वावस्थाविशिष्ट सत् का उपादान कारणत्व  
तथा बहुत्वावस्थाविशिष्ट इस प्रपञ्च का कार्यत्व व्यक्त होता है ।  
इस कार्यकारणभाव को व्यक्त करने के लिये ही "एकमेव" कहा गया है ।  

</details>


<details><summary>मूलम्</summary>

एतस्मिन् प्रतिपादिते ऽस्य जगतः सद्-उपादानता प्रतिपादिता भवति ।  
</details>

### अद्वितीयः
<details open><summary>विश्वास-प्रस्तुतिः</summary>

अन्यत्रोपादानकारणस्य स्व-व्यतिरिक्ताधिष्ठात्र्-अपेक्षा-दर्शने ऽपि  

सर्व-विलक्षणत्वाद्  
अस्य सर्वज्ञस्य ब्रह्मणः  
सर्व-शक्ति-योगो न विरुद्ध  

इत्य् अद्वितीय-पदम्  
अधिष्ठात्र्-अन्तरं निवारयति - +++(5)+++  
सर्व-शक्ति-युक्तत्वाद् एव ब्रह्मणः । 
</details>

<details><summary>हिन्दी</summary>

यहाँ पर यह शंका होती है कि लोक में देखा जाता है कि  
उपादान कारण बनने वाली वस्तु अपने से व्यतिरिक्त  
निमित्त कारण की अपेक्षा रखती है ।  
उदाहरणार्थ - घट आदि के रूप में परिणत होने वाली मृत्तिका घट आदि का उपादान कारण है ।  
वह मृत्तिका घट आदि के रूप में परिणत होने के लिये कुलाल की अपेक्षा रखती है ।  
कुलाल नहीं हो तो मृत्तिका घट आदि के रूप में अपने आप परिणत नहीं हो सकती ।  
वह कुलाल निमित्त कारण है,  
वही अधिष्ठाता कहलाता है वह मृत्तिका 
को अधिष्ठित करके उसे घट रूप में परिणत कर देता है ।  
क्या प्रकृत में भी उपादान कारण बनने वाली सद्वस्तु दूसरे किसी निमित्त कारण की अपेक्षा रखती है ?  
इस शंका का समाधान करने के लिये ही "अद्वितीयम्" ऐसा कहा गया है।  

इसका भाव यह है कि  
यहाँ दूसरा कोई निमित्त कारण नहीं है,  
सत् ब्रह्म ही निमित्त कारण है।  

लोक में उपादान कारण दूसरे निमित्त कारण की अपेक्षा इसलिये रखता है,  
कि वह स्वयं जड है,  
इसलिये वहाँ दूसरे चेतनरूपी निमित्त कारण की अपेक्षा होती है ।७६  
  
प्रकृत में तो जो सूक्ष्मचिदचिद्विशिष्ट ब्रह्म सत् कहा गया है, वह सर्वज्ञ है, परमचेतन है ।  
यहाँ दूसरे निमित्तकारण की आवश्यकता नहीं ।  
वही संकल्प करके अपने को जगत् के रूप में परिणत कर सकता है ।  
यह ब्रह्म सर्वविलक्षणवस्तु है।  
इसमें वैसी सब प्रकार की शक्तियाँ निहित हैं जो अन्यत्र नहीं देखी गयी हैं ।  
जिस प्रकार अग्नि विलक्षणवस्तु होने के कारण  
जल आदि में दीखने में न आने वाली उष्णता उसमें मानी जाती है,  
उसी प्रकार परब्रह्म विलक्षणवस्तु होने के कारण,  
अन्यत्र दीखने में न आने वाली सर्वशक्तियाँ  
उसमें मानी जा सकती हैं  
तथा माननी भी चाहिये ।  

वह परब्रह्म सूक्ष्मचेतनाचेतनविशिष्ट होने के कारण  
उपादान कारण बन जाता है  
तथा संकल्पविशिष्ट होकर निमित्तकारण बन जाता है ।  
यहाँ दूसरे किसी निमित्तकारण की आवश्यकता नहीं ।  

यह अद्वितीयपद का भाव है ।  
इससे जगत् का अभिन्न निमित्तोपादानत्व फलित होता है ।  

</details>


<details><summary>मूलम्</summary>

अन्यत्रोपादानकारणस्य स्वव्यतिरिक्ताधिष्ठात्रपेक्षादर्शनेऽपि सर्वविलक्षणत्वादस्य सर्वज्ञस्य ब्रह्मणः सर्वशक्तियोगो न विरुद्ध इत्यद्वितीयपदमधिष्ठात्रन्तरं निवारयति - सर्वशक्तियुक्तत्वाद् एव ब्रह्मणः । 

</details>

### उपादान-निमित्त-कारणैक्य-दर्शन-विधी

<details open><summary>विश्वास-प्रस्तुतिः</summary>

काश्चन श्रुतयः प्रथमम् उपादानकारणत्वं प्रतिपाद्य निमित्तकारणम् अपि तद् एवेति प्रतिपादयन्ति - यथेयं श्रुतिः । 
</details>

<details><summary>विस्तारः (द्रष्टुं नोद्यम्)</summary>

अभिन्न निमित्तोपादानत्व की प्रतिपादक श्रुतियों की व्याख्या  
प्रन्याश्च श्रुतयो ब्रह्मणो निमित्तकारणत्वमनुज्ञाय प्रस्यैवोपादानतादि कथमिति परिचोद्य सर्वशक्तियुक्तत्वादुपादानकारणं तदितराशेषीपकरणं च ब्रह्म वेति परिहरन्ति, "किंस्विद्वनं क उ स वृक्ष प्रासीद्यतो द्यावापृथिवी निष्टतक्षुः । मनीषिरणो मनसा पृच्छते दुतद्यदध्यतिष्ठद् भुवनानि धारयन् । ब्रह्म वनं ब्रह्म स वृक्ष प्रासीद्यतो द्यावापृथिवी निष्टतक्षुः । मनीषिणो मनसा विब्रवीमि वो ब्रह्माध्यतिष्ठद् भुवनानि धारयन्” इति सामान्यो दृष्टेन विरोधमाशङ्कय ब्रह्मणः सर्वविलक्षणत्वेन परिहार उक्तः ।  

आगे श्रीभाष्यकार स्वामी जी ने  
यह कहा है कि  
अनेक श्रुतिवाक्यों से  
जगत् का उपादानकारण  
एवं निमित्तकारण एक सिद्ध होता है ।  

ब्रह्म सर्वशक्तिसम्पन्न है ।  
उसमें उपादानकारण बनने की शक्ति है,  
तथा निमित्त कारण बनने की भी शक्ति है।  
कई श्रुतियाँ प्रारम्भ में जगत् का उल्लेख करके बाद में ब्रह्म का वर्णन करती हैं।  
ये श्रुतियाँ प्रथमतः ब्रह्म को जगत् का उपदानकारण सिद्ध करती हैं,  
बाद में ब्रह्म को जगत् का निमित्तकारण कहती हैं ।  
सद्विद्या के उपर्युक्त "सदेव सोम्येदम्" इत्यादि वाक्य ने  
प्रथमतः “एकमेव” कहकर ब्रह्म को उपादानकारण कहा,  
बाद में "प्रद्वितीयम्" कहकर ब्रह्म को निमित्तकारण कहा ।  

</details>


<details><summary>मूलम्</summary>

काश्चन श्रुतयः प्रथमम् उपादानकारणत्वं प्रतिपाद्य निमित्तकारणम् अपि तद् एवेति प्रतिपादयन्ति - यथेयं श्रुतिः । 
</details>


<details open><summary>विश्वास-प्रस्तुतिः</summary>

अन्याश् च श्रुतयो  
ब्रह्मणो निमित्त-कारणत्वम् अनुज्ञाय  
+अस्यैवोपादानतादि कथम् इति परिचोद्य,  
सर्व-शक्ति-युक्तत्वाद् उपादान-कारणं  
तद्-इतराशेषोपकरणं च  
ब्रह्मैवेति परिहरन्ति 
</details>

<details><summary>हिन्दी</summary>

अन्य श्रुतियाँ जो  
प्रथमतः ब्रह्म का वर्णन करने वाली हैं वे,  
ब्रह्म चेतन होने के कारण  
प्रथमतः ब्रह्म को निमित्तकारण कहकर  
बाद में ब्रह्म को उपादानकारण सिद्ध करती है ।  

</details>


<details><summary>मूलम्</summary>

अन्याश् च श्रुतयो ब्रह्मणो निमित्तकारणत्वम् अनुज्ञायास्यैवोपादानतादि कथम् इति परिचोद्य, सर्वशक्तियुक्तत्वाद् उपादानकारणं तदितराशेषोपकरणं च ब्रह्मैवेति परिहरन्ति 
</details>


<details open><summary>विश्वास-प्रस्तुतिः</summary>

किंस्विद् वनं, क उ स वृक्ष आसीद्  
यतो द्यावापृथिवी निष्टक्षुर्  

मणीषिणो मनसा पृच्छतेद् उ तद्  
यद् अध्यतिष्ठद् भुवनानि धारयन् ।  

ब्रह्म वनं ब्रह्म स वृक्ष आसीद्  
यतो द्यावापृथिवी निष्टतक्षुर् 

मनीषिणो मनसा विब्रवीमि  
वः ब्रह्माध्यतिष्ठद् भुवनानि धारयन्न् 
</details>



<details><summary>मूलम्</summary>

किंस्विद् वनं क उ स वृक्ष आसीद् यतो द्यावापृथिवी निष्टक्षुर्मणीषिणो मनसा पृच्छतेद् उ तद्यद् अध्यतिष्ठद् भुवनानि धारयन् । ब्रह्म वनं ब्रह्म स वृक्ष आसीद् यतो द्यावापृथिवी निष्टतक्षुर् मनीषिणो मनसा विब्रवीमि वः ब्रह्माध्यतिष्ठद् भुवनानि धारयन्न् 
</details>


<details open><summary>विश्वास-प्रस्तुतिः</summary>

इति सामान्यतो दृष्टेन विरोधम् आशङ्क्य  
ब्रह्मणः सर्व-विलक्षणत्वेन  
परिहार उक्तः । 
</details>

<details><summary>हिन्दी</summary>

[[७७]]


उदाहरण - "कि स्विद्वनम्" इत्यादि श्रुतिवाक्य ब्रह्म की निमित्तकारणता का स्वीकार कर इस शंका को—  
कि ब्रह्म उपादानकारण इत्यादि कैसे बन सकता है उठाकर  
इस प्रकार समाधान करती है कि  
सर्वशक्तिसम्पन्न होने के कारण ब्रह्म उपादानकारण  
एवं अन्यान्य उपकरण भी बन जाता है ।  

इस जगत् का उपादानकारण निमित्तकारण एवं सहकारिकारण सब कुछ ब्रह्म ही है । 

“किस्विद्वनम्” इत्यादि श्रुतिवाक्य इस प्रकार है कि  

> किंस्विद्वनं क उ स वृक्ष आसीद्यतो द्यावापृथिवी निष्टतक्षुः । मनीषिणो मनसा पृच्छते दुतद्यदध्यतिष्ठद्भुवनानि धारयन् ॥  
ब्रह्म वनं ब्रह्म स वृक्ष आसीद्यतो द्यावापृथिवी निष्टतक्षुः । मनीषिणो मनसा विब्रवीमि वो ब्रह्माध्यतिष्ठद्भुवनानि धारयन् ॥  



  
इन मन्त्रों में प्रथम मन्त्र में लोकरीति से यह मानकर -  
कि जगत के निर्माण में भी निमित्त  उपादान एवं सहकारी  
ऐसे कारण भिन्न २ होना चाहिये -  
किये गये प्रश्न का वर्णन है ।  

दूसरे मन्त्र में  
उपर्युक्त प्रश्न का इस प्रकार उत्तर दिया गया है कि  
सर्वविलक्षणवस्तु होने के कारण  
ब्रह्म एक ही सर्वविध कारण बन जाता है ।  

इन मन्त्रों में द्यावापृथिवी शब्द - जो द्युलोक और पृथिवीलोक का वाचक है—  
सम्पूर्ण जगत् का निर्देशक है ।  
सम्पूर्ण जगत् को काष्ठों से बने हुये पदार्थ के समान मानकर  
ये मन्त्र प्रवृत्त हैं ।  

मन्त्रों का अर्थ यह है कि 

> हे विद्वानों  
> आप लोग मन से सोचकर यही प्रश्न करते हैं कि वह वन कौन है ?  
> अर्थात् जगन्निर्माण में आधार बनने वाला कारण कौन है ?  
> 
> वह वृक्ष कौन है ?  
> अर्थात् जगत् का उपादानकारण कौन है ?  
> 
> जिससे इस द्यावापृथिव्यात्मक सम्पूर्ण जगत् का निर्माण ईश्वर ने किया है । 
> 
> तथा भुवनों के धारण करने वाले ईश्वर ने  
> जिस सहकारिकारण पर अधिष्ठान किया होगा,  
> वह सहकारिकारण कौन है ? 

तात्पर्य यह है कि ब्रह्म अर्थात् ईश्वर जगत् का निमित्तकारण है  
यह मानी हुई बात है ।  
किन्तु लोक में उपादानकारण सहकारिकारण एवं निमित्तकारण भिन्न २ देखे गये हैं ।  
वैसे ही जगत् के वे कारण भी भिन्न २ होना चाहिये ।  
वे कौन हैं ।  
इस प्रश्न का वर्णन प्रथम मन्त्र में है द्वितीय मन्त्र का अर्थ उपर्युक्त प्रश्न का उत्तर है जो इस प्रकार है कि 

> हे विद्वानों,  
मैं मन से विचार कर  
आप लोगों को उत्तर बताता हूँ कि  
ब्रह्म ही वन है अर्थात् जगत् का आधारकारण है ।  
ब्रह्म ही वह वृक्ष है अर्थात् जगत् का उपादानकारण है,  
जिससे ईश्वर ने द्यावापृथिव्यात्मक जगत् का निर्माण किया है ।  
भुवनों के धारण करने वाले ईश्वर ने  
जिस सहकारिकारण पर अधिष्ठान किया है  
वह भी ब्रह्म है।  
अधिष्ठाता ईश्वर भी ब्रह्म है,  
उनके द्वारा अधिष्ठेय सहकारिकारण भी ब्रह्म है ।  
तात्पर्य यह कि ब्रह्म सर्वविलक्षण पदार्थ है  
अतएव वह जगत् का सर्वविध कारण बन जाता है।  
इस प्रकार कहकर  
इन मन्त्रों से उपादानकारण और निमित्तकारण की एकता ही सिद्ध की गई है ।  

</details>


<details><summary>मूलम्</summary>

इति सामान्यतो दृष्टेन विरोधम् आशङ्क्य ब्रह्मणः सर्वविलक्षणत्वेन परिहार उक्तः । 
</details>

### सविशेष-ब्रह्मणि तात्पर्यम्

<details open><summary>विश्वास-प्रस्तुतिः</summary>

अतः "सद् एव सोम्येदम् अग्र आसीद्" इत्य् अत्राप्य्  
"अग्र" इत्याद्य्-अनेक-विशेषा  
ब्रह्मणः प्रतिपादिताः । 
</details>

<details><summary>हिन्दी</summary>

अद्वैप्तियों ने “सदेव सोम्येदमग्र आसीदेकमेवाद्वितीयम्" इस श्रुतिवाक्य को प्रमाणरूप में रखकर  
निर्विशेषब्रह्म को सिद्ध करना चाहा।  
श्रीरामानुज स्वामी जी ने  
उस वाक्य के अर्थ पर पूर्णविवेचना की ।  
उपसंहार में आपने कहा कि  
इस वाक्य में भी "अग्रे" इत्यादि शब्दों से  
ब्रह्म के अनेक विशेष ही प्रतिपादित हुये हैं,  

</details>


<details><summary>मूलम्</summary>

अतः सद् एव सोम्येदम् अग्र आसीद् इत्य् अत्राप्य् अग्र इत्याद्यनेकविशेषा ब्रह्मणः प्रतिपादिताः । 
</details>


<details open><summary>विश्वास-प्रस्तुतिः</summary>

भवद्-अभिमत-विशेष-निषेध-वाची  
को ऽपि शब्दो न दृश्यते । 
</details>

<details><summary>हिन्दी</summary>

आप अद्वैतियों ने जैसा चाहा  
वैसा विशेष का निषेध करने वाला  
एक भी शब्द नहीं ।  

</details>


<details><summary>मूलम्</summary>

भवदभिमतविशेषनिषेधवाची को ऽपि शब्दो न दृश्यते । 
</details>

<details open><summary>विश्वास-प्रस्तुतिः</summary>

प्रत्य् उत जगद्-ब्रह्मणोः कार्य-कारण-भाव-ज्ञापनायाग्र इति काल-विशेष--सद्-भावः । 
</details>

<details><summary>हिन्दी</summary>

उल्टा जगत् और ब्रह्म में कार्य कारणभाव को बतलाने के लिये प्रवृत्त  
इस वाक्य में "अग्र" शब्द से  
कालविशेष का सद्भाव  

</details>


<details><summary>मूलम्</summary>

प्रत्य् उत जगद्ब्रह्मणोः कार्यकारणभावज्ञापनायाग्र इति कालविशेषसद्भावः । 
</details>


<details open><summary>विश्वास-प्रस्तुतिः</summary>

आसीद् इति क्रियाविशेषो,  
जगद्-उपादानता जगन्-निमित्तता च,  
निमित्तोपादानयोर् भेद-निरसनेन  
तस्यैव ब्रह्मणः सर्व-शक्ति-योगश् चेत्य्  
अप्रज्ञाताः सहस्रशो विशेषा एव प्रतिपादिताः ।
</details>

<details><summary>हिन्दी</summary>

प्रतिपादित हुआ है । "एकमेव " शब्द से ब्रह्म को जगत् का उपादानकारण कहा गया है। इससे ब्रह्म में जगदुपादानत्वरूप विशेष सिद्ध होता है । "अद्वितीयम्" शब्द से ब्रह्म को निमित्तकारण कहा गया है। इससे ब्रह्म में जगन्निमित्तत्व नामक विशेष सिद्ध होता है । जगत् के विषय में उपादानकारण और निमित्तकारण में भेद का निराकरण करके उसी ब्रह्म का सर्वशक्तित्वनामक विशेष कहा गया है । इस प्रकार अज्ञात अनेक विशेष बताये गये हैं । इससे सिद्ध होता है कि यह वाक्य सविशेष ब्रह्म का प्रतिपादन करने के लिये ही प्रवृत्त है ।
</details>


<details><summary>मूलम्</summary>

आसीद् इति क्रियाविशेषो, जगदुपादानता जगन्निमित्तता च, निमित्तोपादानयोर् भेदनिरसनेन तस्यैव ब्रह्मणः सर्वशक्तियोगश् चेत्य् अप्रज्ञाताः सहस्रशो विशेषा एव प्रतिपादिताः ।
</details>


## "अ-सद् एवेदम्" - अ-सत्-कार्यवाद-निराकृतिः

<details open><summary>विश्वास-प्रस्तुतिः</summary>

यतो वास्तव-कार्य-कारण-भावादि-विज्ञाने प्रवृत्तम्  
अत एव "+असद् एवेदम् अग्र आसीद्"  
इत्य् आरभ्यासत्-कार्य-वाद-निषेधश् च क्रियते  
"कुतस् तु खलु सोम्यैवं स्याद्" इति । 
</details>

<details><summary>हिन्दी</summary>

[[७६]]  

“सदेव सोम्य” इत्यादि वाक्य वास्तविक कार्यकारणभाव को बतलाने के लिये प्रवृत्त है ।  
अतएव "असदेवेदमग्र आसीत् " इस वाक्य से असत्कार्यवाद का उल्लेख करके  
"कुतस्तु खलु सोम्यैवं स्यात् "  
इस वाक्य से उसका निराकरण किया गया है। 

वैशेषिक इत्यादि दार्शनिक असत्कार्यवाद को मानते हैं ।  
वे कहते हैं कि  
नूतन कार्यद्रव्य उत्पन्न होता है  
जो उत्पत्ति के पहले नहीं रहा ।  
यही असत्कार्यवाद है,  
इसमें उत्पत्ति के पूर्व नहीं रहने वाले नये कार्यद्रव्य की उत्पत्ति मानी जाती है ।  
उपनिषदों ने सत्कार्यवाद का स्वीकार किया है ।  
उसका अर्थ यह है कि पहले से द्रव्य विद्यमान रहता है,  
वह नूतन अवस्था को प्राप्त होने पर कार्य कहलाता है ।  
कार्य कहा जाने वाला द्रव्य पहले से ही  
विद्यमान होने के कारण  
वह सत्कार्य कहलाता है ।  

"अ-सद् एवेदम् अग्र आसीत्"  
इस वाक्य का अर्थ यह है कि  
यह कार्य बनने वाला जगद्-रूपी द्रव्य  
सृष्टि के पूर्व  
असत् ही था ।  
इस असत्कार्यवाद का निराकरण करने वाले  
"कुतस्तु खलु सोम्येवं स्यात् " इस वाक्य का यह अर्थ है कि  

> हे सोम्य ? उपर्युक्त बात कैसे जम सकती है। 
> यदि जगद्-द्रव्य उत्पत्ति के पहले असत् है  
> तो उसकी उत्पत्ति कैसे हो सकती है ।  
> द्रव्य का आश्रय लेकर ही तो  
> उत्पत्ति को सत्ता प्राप्त करनी होगी ।  
> आश्रय द्रव्य ही न रहा तो किसका आश्रय लेकर उत्पत्ति टिक सकती है । 

इस प्रकार कहकर असत्कार्यवाद का निराकरण किया गया है।  

</details>


<details><summary>मूलम्</summary>

यतो वास्तवकार्यकारणभावादिविज्ञाने प्रवृत्तम् अत एवासद् एवेदम् अग्र आसीद् इत्यारभ्यासत्कार्यवादनिषेधश् च क्रियते कुतस् तु खलु सोम्यैवं स्याद् इति । 
</details>


<details open><summary>विश्वास-प्रस्तुतिः</summary>

प्रागसत उत्पत्तिर् अ-हेतुकेत्य् अर्थः । 
</details>



<details><summary>मूलम्</summary>

प्रागसत उत्पत्तिर् अहेतुकेत्यर्थः । 
</details>


<details open><summary>विश्वास-प्रस्तुतिः</summary>

तद् एवोपपादयति "कथम् असतः सज् जायेते"ति । 
</details>

<details><summary>हिन्दी</summary>

इस निराकरण का उपपादन आगे मिलता है  
वह वाक्य यह है कि  
" कथमसतः सज्जायेत" ।  
इसका अर्थ यह है कि असत् से सत् कैसे उत्पन्न होगा ।  

</details>


<details><summary>मूलम्</summary>

तद् एवोपपादयति कथम् असतः सज् जायेतेति । 
</details>

<details open><summary>विश्वास-प्रस्तुतिः</summary>

असत उत्पन्नम् असदात्मकम् एव भवतीत्यर्थः - यथा मृद् उत्पन्नं घटादिकं मृदात्मकम् ।  
</details>

<details><summary>हिन्दी</summary>

असत् से उत्पन्न होने वाला पदार्थ भी  
असत् ही होगा ।  
जिस प्रकार मृत्तिका से उत्पन्न घटादि  
मृत्तिका बनकर रहते हैं,  
उसी प्रकार असत् से उत्पन्न होने वाला यह जगत् भी  
असत् ही होगा।  
यह जगत् असत् नहीं किन्तु सत् है ।  
इससे विदित होता है कि  
यह सत् जगत्,  
सत् से ही उत्पन्न हुआ है ।  

</details>


<details><summary>मूलम्</summary>

असत उत्पन्नम् असदात्मकम् एव भवतीत्यर्थः - यथा मृद् उत्पन्नं घटादिकं मृदात्मकम् ।  
</details>


<details open><summary>विश्वास-प्रस्तुतिः</summary>

सत उत्पत्तिर् नाम  
व्यवहार-विशेष-हेतु-भूतो ऽवस्था-विशेष-योगः ।

</details>

<details><summary>हिन्दी</summary>

यहाँ पर यह प्रश्न उपस्थित होता है यदि 
यह जगद्-द्रव्य  
पहले से ही सत् है  
तो उसकी उत्पत्ति कैसे घट सकती है ?  
उत्तर यह है कि पहले से हो विद्यमान द्रव्य जब उसी नयी अवस्था को —  
जो नये व्यवहार का कारण बनती है— प्राप्त होता है,  
तब उसकी उत्पत्ति कही जाती है ।  
</details>


<details><summary>मूलम्</summary>

सत उत्पत्तिर् नाम  
व्यवहार-विशेष-हेतु-भूतो ऽवस्था-विशेष-योगः ।
</details>

<details open><summary>विश्वास-प्रस्तुतिः</summary>

एतद् उक्तं भवति -  
एकम् एव कारणभूतं द्रव्यम्  
अवस्थान्तरयोगेन कार्यम्  
इत्य् उच्यत  

इत्य् एकविज्ञानेन सर्वविज्ञानं प्रतिपिपादयिषितम् । 

</details>

<details><summary>हिन्दी</summary>

इस सत्कार्यवाद के  
निराकरण का भाव यह है कि  
उपनिषत् सिद्धान्त में  
यह माना जाता है कि  
एक ही द्रव्य कारण एवं कार्य बन जाता है ।  
पूर्वावस्था में रहने वाला वह द्रव्य कारण है,  
वही द्रव्य पूर्वावस्था को छोड़कर जब नयी व्यवस्था को प्राप्त होता है तब कार्य कहलाता है ।  

सम्पूर्ण जगत् का कारण [[८०]]  
बनने वाले द्रव्य को समझने पर  
उससे बने हुये सभी कार्य जाने जा सकते हैं क्योंकि वह कारणद्रव्य ही जगद्रूप में परिणत हुआ है ।  

इस प्रकार  
एक को जानने से  
सबको ज्ञात होना यह अर्थ ही यहाँ कहने के लिये अभिमत है ।  

इसे ही एक विज्ञान से होने वाले सर्वविज्ञान की प्रतिज्ञा कहते हैं ।  
</details>


<details><summary>मूलम्</summary>

एतदुक्तं भवति   
एकमेव कारणभूतं द्रव्यमवस्थान्तरयोगेन कार्यमित्युच्यत  

इत्येकविज्ञानेन सर्वविज्ञानं प्रतिपिपादयिषितम्। 
</details>


<details open><summary>विश्वास-प्रस्तुतिः</summary>

तद् असत्कार्यवादे न सेत्स्यति ।  
</details>

<details><summary>हिन्दी</summary>

यह प्रतिज्ञा उस असत्कार्यवाद में -  
जो वैशेषिक दार्शनिकों के द्वारा वर्णित है—  
नहीं सिद्ध होती । 

</details>


<details><summary>मूलम्</summary>

तद् असत्कार्यवादे न सेत्स्यति ।  
</details>


<details open><summary>विश्वास-प्रस्तुतिः</summary>

तथा हि  

> निमित्त-समवाय्य्--अ-समवायि-प्रभृतिभिः कारणैर्  
अवयव्य्-आख्यं कार्यं द्रव्यान्तरम् एवोत्पद्यत  

इति +++(असत्कार्यवादि-मते)+++ कारण-भूताद् वस्तुनः  
कार्यस्य वस्त्व्-अन्तरत्वान्  
न तज्-ज्ञानेनास्य ज्ञातता  
कथम् अपि संभवतीति । 
</details>

<details><summary>हिन्दी</summary>

तथाहि — वैशेषिकों ने यह माना है कि  
निमित्तकारण समवायिकारण और असमवायिकारण इत्यादि कारणों के द्वारा  
अवयवी नामक नया कार्यद्रव्य उत्पन्न होता है ।  

उदाहरण-वस्त्र के निर्माण में  
कुविन्द अर्थात् जुलाहा निमित्तकारण है,  
तन्तुगण समवायिकारण हैं,  
तन्तुओं का पारस्परिक संयोग असमवायिकारण है,  
तुरी और वेमदण्ड इत्यादि सहकारिकारण है ।  
इन कारणों से  
वस्त्रनामक नूतन अवयविद्रव्य उत्पन्न होता है  
जो पहले नहीं था ।  
यह वैशेषिकों के द्वारा वर्णित  
असत्कार्यवाद है ।+++(5)+++  
इस वाद में  
कारण बनने वाले द्रव्य से  
कार्य बनने वाला द्रव्य  
भिन्न होता है ।  
उदाहरण -  
तन्तुद्रव्य से  
वस्त्रद्रव्य भिन्न है ।  

द्रव्यभेद होने के कारण  
इस वाद में  
यह बात घट नहीं सकती कि  
कारण को समझने से  
कार्य ज्ञान हो जाय। 

इस विवेचन से सिद्ध होता है कि  
एक के विज्ञान से सम्पन्न होने वाले सर्वविज्ञान की प्रतिज्ञा  
वैशेषिकों के द्वारा वर्णित असत्कार्यवाद में  
नहीं जमती है  
अतएव उपनिषद ने उसका निराकरण किया है ।  

</details>


<details><summary>मूलम्</summary>

तथा हि निमित्तसमवाय्यसमवायिप्रभृतिभिः कारणैर् अवयव्याख्यं कार्यं द्रव्यान्तरम् एवोत्पद्यत इति कारणभूताद् वस्तुनः कार्यस्य वस्त्वन्तरत्वान् न तज्ज्ञानेनास्य ज्ञातता कथम् अपि संभवतीति । 
</details>


<details open><summary>विश्वास-प्रस्तुतिः</summary>

> कथम् अवयवि द्रव्यान्तरं निरस्यत 

इति चेत् -  

कारण-गतावस्थान्तर-योगस्य द्रव्यान्तरोत्पत्ति-वादिनः संप्रतिपन्नस्यैवैकत्व-नामान्तरादेर् उपपादकत्वाद्  
द्रव्यान्तरादर्शनाच् चेति  
कारणम् एवावस्थान्तरापन्नं कार्यम्  
इत्य् उच्यत  

इत्य् उक्तम् ।
</details>

<details><summary>मूलम्</summary>

कथम् अवयवि द्रव्यान्तरं निरस्यत इति चेत् - कारणगतावस्थान्तरयोगस्य द्रव्यान्तरोत्पत्तिवादिनः संप्रतिपन्नस्यैवैकत्वनामान्तरादेर् उपपादकत्वाद् द्रव्यान्तरादर्शनाच् चेति कारणम् एवावस्थान्तरापन्नं कार्यम् इत्य् उच्यत इत्य् उक्तम् ।
</details>
