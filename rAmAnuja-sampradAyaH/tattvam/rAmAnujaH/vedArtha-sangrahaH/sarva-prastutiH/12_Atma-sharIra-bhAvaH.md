+++
title = "१२ आत्म-शरीर-भावः"
+++

## लक्षण-त्रयम्
<details open><summary>विश्वास-प्रस्तुतिः</summary>

अयम् एव चात्मशरीरभावः - पृथक्-सिद्ध्य्-अनर्हाधाराधेयभावो  
+++(पृथक्-सिद्ध्य्-अनर्ह-)+++नियन्तृ-नियाम्यभावः  
+++(पृथक्-सिद्ध्य्-अनर्ह-)+++शेष-शेषि-भावश् च ।  
</details>

<details><summary>हिन्दी - पृथक्सिद्ध्यनर्हाधाराधेयभावः</summary>

[[१५६]]

यहाँ पर यह प्रश्न उपस्थित होता है कि  
किसे आत्मा कहा जाय ?  
किसे शरीर कहा जाय ?  
आत्मा और शरीर का क्या लक्षण है ?  

इस प्रश्न का यह उत्तर है कि  
जिन दो पदार्थों में  
एक दूसरे का आश्रय लेकर ही रहता है,  
दूसरा आधार बनकर उसकी स्थिति बनाये रखता है,  
उनमें आधेय बनने वाला पदार्थ  
आधार को छोड़कर नहीं रह सकता ।  

उन दोनों पदार्थों में आधार एवं धारक बनने वाला चेतन  
आत्मा कहा जाता है,  
उसके द्वारा सदावृत रहने वाला पदार्थ - चाहे वह चेतन हो या जढ शरीर कहा जाता है । 

इनमें शरीरात्मभाव सम्बन्ध माना जाता है ।  

शरीरात्मभाव का प्रथम लक्षण पृथक्सिद्ध्यनर्हाधाराधेयभाव है  
जिसकी व्याख्या अब तक की गई है।  

</details>

<details><summary>हिन्दी - नियन्तृनियाम्यभावः</summary>

शरीरात्मभाव का दूसरा लक्षण पृथक्सिद्ध्यनर्ह-नियन्तृनियाम्यभाव है ।  
इसकी व्याख्या यह है कि  
जिन दोनों पदार्थों में  
एक पदार्थ दूसरे को अपने नियन्त्रण में रखता है,  
दूसरा उसके नियन्त्रण में है,  
उससे छूट नहीं सकता,  
उनमें नियन्त्रण करने वाला नियामक एवं नियन्त्रण में रहने वाला नियाम्य कहा जाता है ।  
उनमें नियामक पदार्थ आत्मा और नियाम्यवस्तु शरीर कहलाता है ।  
यह पृथक सिद्ध्यनर्ह नियन्तृनियाम्यभाव शरीरात्मभाव का दूसरा लक्षण है । 

</details>

<details><summary>हिन्दी - शेषशेषि-भावः</summary>

शरीरात्मभाव का तीसरा लक्षण भी हैं,  
वह पृथक्-सिद्ध्य्-अनर्ह-शेषशेषिभाव है।  
इसकी व्याख्या यह है कि  
जिन दो पदार्थों में  
एक दूसरे से किसी न किसी प्रकार से उत्कर्ष इत्यादि विशेषताओं को प्राप्त करता है,  
दूसरा उसको किसी न किसी प्रकार से उत्कर्ष इत्यादि विशेषताओं को पहुँचाने के लिये ही रहता है,  
इन विशेषताओं को अतिशय कहते हैं ।  

वह इन अतिशयों को पहुँचाये विना नहीं रह सकता,  
अतिशय पहुँचाने से  
छुटकारा नहीं पा सकता ।  

इनमें अतिशय प्राप्त करने वाला पदार्थ शेषी  
तथा अतिशय पहुँचाने वाला पदार्थ शेष कहा जाता है ।  
अतिशय प्राप्त करने वाला चेतन  
आत्मा एवं अतिशय पहुँचाने के लिये बना हुआ पदार्थ शरीर कहा जाता है ।  
यह पृथक पृथक्-सिद्ध्य्-अनर्ह-शेषशेषि-भाव  
शरीरात्मभाव का तीसरा लक्षण है। 

</details>



<details><summary>मूलम्</summary>

अयमेव चात्मशरीरभावः पृथक्सिद्ध्यनर्हाधाराधेयभावो नियन्तृनियाम्यभावः शेषशेषिभावश्च ।  
</details>


<details open><summary>विश्वास-प्रस्तुतिः</summary>

सर्वात्मना ऽऽधारतया नियन्तृतया शेषितया च  
**आप्नोतीत्य् आत्मा**  

सर्वात्मना ऽधेयतया नियाम्यतया शेषतया च  
अपृथक्-सिद्धं प्रकार-भूतम् इत्य् आकारः शरीरम्  

इति चोच्यते ।  
</details>

<details><summary>हिन्दी</summary>

आत्मशब्द की यह व्युत्पत्ति है कि " आप्नोतीति आत्मा"  
व्यापने वाला आत्मा है।  

जबतक बने रहें तबतक  
आधेय नियाम्य एवं शेष बनकर रहने वाले द्रव्यों को  
जो आधार नियामक एवं शेषी बनकर अपनाता रहता है,  
उनमें व्यापक होकर रहता है,  
वह आत्मा कहा जाता हैं । 

जो जबतक बना रहे तबतक  
आधेय नियाम्य एवं शेष बनकर  
दूसरे को छोड़ने में असमर्थ होकर  
दूसरे का आश्रय लेकर रहता है  
वह द्रव्य शरीर कहा जाता है । 

जाति और गुण, व्यक्ति और द्रव्य को न छोड़ते हुये  
उनके विशेषण बने हैं,  
इसलिये वे प्रकार कहे जाते हैं ।  

शरीर आत्मा को न छोड़ता हुआ  
आत्मा का विशेषण बनकर रहता है  
इसलिये शरीर प्रकार कहा जाता है । 

अन्तर इतना ही है,  
जाति और गुण अद्रव्य हैं,  
शरीर द्रव्य है ।  

दूसरे को न छोड़कर  
दूसरे का विशेषण बनकर रहने में  
कोई अन्तर है ।  

शरीर का उपर्युक्त लक्षण ही समीचीन है । 
  
[[१५७]]  

नैयायिकों के द्वारा वर्णित लक्षण  
अनेक दोषों से दूषित है  
अतएव त्याज्य है ।  
</details>


<details><summary>मूलम्</summary>

सर्वात्मनाऽऽधारतया नियन्तृतया शेषितया च  
आप्नोतीत्यात्मा सर्वात्मनाऽधेयतया नियाम्यतया शेषतया च  
अपृथक्सिद्धं प्रकारभूतमित्याकारः शरीरमिति चोच्यते ।  
</details>


<details open><summary>विश्वास-प्रस्तुतिः</summary>

एवम् एव हि जीवात्मनः स्वशरीरसंबन्धः ।  
</details>

<details><summary>हिन्दी</summary>

जीवात्मा का अपने शरीर से जो सम्बन्ध है  
वह इसी प्रकार का ही है ।  
शरीर जबतक रहता है,  
तबतक वह जीवात्मा के आधार पर रहता है,  
जीवात्मा के नियन्त्रण में है,  
जीवात्मा को सुख इत्यादि लाभ पहुँचाता रहता है । 

</details>


<details><summary>मूलम्</summary>

एवम् एव हि जीवात्मनः स्वशरीरसंबन्धः ।  
</details>

## परमात्मन्य् अन्वयः
<details open><summary>विश्वास-प्रस्तुतिः</summary>

एवम् एव परमात्मनः सर्वशरीरत्वेन सर्वशब्दवाच्यत्वम् ।
</details>

<details><summary>हिन्दी</summary>

परमात्मा का सब पदार्थों के साथ इसी प्रकार का ही सम्बन्ध है ।  
चेतनाचेतन पदार्थ परमात्मा पर आधारित हैं,  
परमात्मा के नियन्त्रण में हैं,  
परमात्मा को लीलारस और भोगरस पहुँचाते हैं ।  
इसलिये चेतनाचेतनपदार्थ शरीर  
एवं परमात्मा इनका अन्तरात्मा कहा जाता है । 

परमात्मा सर्वशरीरक है अतएव सर्व शब्दों से अभिहित होता है । 

चिदचिद्विशिष्ट रूप से  
ब्रह्म जगत् का उपादानकारण है,  
विशेष्य रूप से निर्विकार है ।  

जिस प्रकार बालशरीरविशिष्ट रूप से जीवात्मा  
युवशरीरविशिष्ट का उपादान होता हुआ  
विशेष्य रूप से निर्विकार रहता है,  
उसी प्रकार प्रकृत में समझना चाहिये ।+++(5)+++  
ब्रह्म के उपादानत्व एवं निर्विकारत्व में  
विरोध नहीं ।  
इस प्रकार श्रीरामानुज स्वामी जी ने उनका समन्वय किया है ।  
</details>


<details><summary>मूलम्</summary>

एवम् एव परमात्मनः सर्वशरीरत्वेन सर्वशब्दवाच्यत्वम् ।
</details>

### श्रुतिः
<details open><summary>विश्वास-प्रस्तुतिः</summary>

तद् आह श्रुतिगणः 

> सर्वे वेदा यत्-पदम् आमनन्ति  

> सर्वे वेदा यत्रैकं भवन्ति । 

+इति।  
तस्यैकस्य वाच्यत्वाद् एकार्थवाचिनो भवन्तीत्यर्थः । 
</details>


<details><summary>हिन्दी</summary>

आगे श्रीरामानुज स्वामी जी ने ब्रह्म के सर्वशब्दवाच्यत्व को प्रमाणवचनों से सिद्ध करते हुये यह कहा है कि श्रुतिसमूह से यह विदित होता है कि ब्रह्म सभी शब्दों का वाच्य है । वे वचन ये हैं कि-  
(१) "सर्वे वेदा यत्पदमामनन्ति" 

अर्थात् सभी वेद जिस प्राप्य ब्रह्म का प्रतिपादन करते हैं । 

(२) सर्वे वेदा यत्रँकं भवन्ति" अर्थात् सभी वेद जिस ब्रह्म में एक होते हैं सभी वेद प्रधानरूप से  
त्र का प्रतिपादक होने के कारण उस ब्रह्म के विषय में एक वाक्यता को प्राप्त होते हैं ।  


</details>


<details><summary>मूलम्</summary>

तद् आह श्रुतिगणः 

सर्वे वेदा यत्पदम् आमनन्ति  
सर्वे वेदा यत्रैकं भवन्तीति । 

तस्यैकस्य वाच्यत्वाद् एकार्थवाचिनो भवन्तीत्यर्थः । 

</details>
 

<details open><summary>विश्वास-प्रस्तुतिः</summary>

> एको देवो बहुधा निविष्टः, 
</details>

<details><summary>हिन्दी</summary>

(३) “एको देवो बहुधा सन्निविष्टः " 

अर्थात्  

एक देव परमात्मा  
बहुरूप से विराजमान रहते हैं ।  
सर्वशरीरक होकर  
सबको प्रकार रूप में अपनाये हुये हैं,  
इसलिये सर्वशब्दों से अभिहित होते हैं ।  
इस प्रकार  
इस वाक्य से  
सर्वशब्दों से अभिहित होने में  
सर्वान्तर्यामित्व हेतु बतलाया गया है ।  

</details>
 


<details><summary>मूलम्</summary>

एको देवो बहुधा निविष्टः, 
</details>


<details open><summary>विश्वास-प्रस्तुतिः</summary>

> सहैव सन्तं न विजानन्ति देवा 

इत्यादि ।  
देवा इन्द्रियाणि । +++(5)+++

देवमनुष्यादीनाम् अन्तर्यामितया ऽऽत्मत्वेन निविश्य  
सहैव सन्तं तेषाम् इन्द्रियाणि मनःपर्यन्तानि  
न विजानन्तीत्यर्थः । 
</details>

<details><summary>हिन्दी</summary>


(४) "सहैव सन्तं न विजानन्ति देवाः"  
अर्थात् देव और मनुष्य आदि का अन्तर्यामी बनकर  
साथ ही विराजने वाले परमात्मा को  
मन पर्यन्त सभी इन्द्रिय जान नहीं पाते हैं ।  
वे शब्द से ही विदित हो सकते  
।  

इस वाक्य से श्रीभगवान् को अन्तर्यामी कहा गया है ।  
</details>

<details><summary>मूलम्</summary>

सहैव सन्तं न विजानन्ति देवा 

इत्यादि ।  
देवा इन्द्रियाणि । 

देवमनुष्यादीनाम् अन्तर्यामितया ऽऽत्मत्वेन निविश्य  
सहैव सन्तं तेषाम् इन्द्रियाणि मनःपर्यन्तानि  
न विजानन्तीत्यर्थः । 
</details>

### पुराणानि
<details open><summary>विश्वास-प्रस्तुतिः</summary>

तथा च पौराणिकानि वचांसि 

> नताः स्म सर्व-वचसां  
> प्रतिष्ठा यत्र शश्वती । 

वाच्ये हि वचसः प्रतिष्ठा ।  
</details>

<details><summary>हिन्दी</summary>

पुराणों में भी कई वचन हैं, जिनसे श्रीभगवान् सर्वशब्दवाच्य सिद्ध होते हैं-  

> (१) “नताः स्म सर्ववचसां प्रतिष्ठा यत्र शाश्वती"  

अर्थात्  

> उस परतत्त्व को नमस्कार है जिसमें सर्वशब्दों की शाश्वत प्रतिष्ठा होती है। 

शब्द वाच्यार्थ में प्रतिष्टित होते हैं ।  
परमात्मा सदा से सर्वशब्दों का वाच्यार्थ है ।  
इसलिये उनमें सर्वशब्दों की शाश्वत प्रतिष्ठा कही गई है ।  
</details>

<details><summary>मूलम्</summary>

तथा च पौराणिकानि वचांसि 

नताः स्म सर्ववचसां प्रतिष्ठा यत्र शश्वती ।  
वाच्ये हि वचसः प्रतिष्ठा ।  
</details>


<details open><summary>विश्वास-प्रस्तुतिः</summary>

> कार्याणां कारणं पूर्वं  
वचसां वाच्यम् उत्तमम् । 
</details>

<details><summary>हिन्दी</summary>

(२) "कार्याणां कारण पूर्वं वचसां वाच्यमुत्तमम्” अर्थात् परमात्मा कार्यों का प्रथम कारण है अतएव बे शब्दों का उत्तम वाच्यार्थ हैं ।  
</details>

<details><summary>मूलम्</summary>

> कार्याणां कारणं पूर्वं  
वचसां वाच्यम् उत्तमम् । 
</details>


<details open><summary>विश्वास-प्रस्तुतिः</summary>

वेदैश् च सर्वैर् अहम् एव वेद्यः । 
</details>

<details><summary>हिन्दी</summary>

(३) "वेदैश्च सर्वैरहमेव वेद्यः" अर्थात् वेदों के द्वारा हम ही वेद्य है अर्थात् जानने योग्य है । 

इस प्रकार श्रीगीता में भगवान् ने कहा है । 
</details>


<details><summary>मूलम्</summary>

वेदैश् च सर्वैर् अहम् एव वेद्यः । 
</details>

<details open><summary>विश्वास-प्रस्तुतिः</summary>

इत्यादीनि सर्वाणि हि वचांसि  
स-शरीरात्म-विशिष्टम् अन्तर्यामिणम् एवाचक्षते । 
</details>

<details><summary>हिन्दी</summary>

उदाहृत श्रुति एवं पुराणों के वचनों से सिद्ध होता है कि सभी शब्द सशरीर जीवात्मा से विशिष्ट रहने वाले अन्तर्यामी परमात्मा का वाचक होते हैं । 
</details>

<details><summary>मूलम्</summary>

इत्यादीनि सर्वाणि हि वचांसि सशरीरात्मविशिष्टम् अन्तर्यामिणम् एवाचक्षते । 
</details>


<details open><summary>विश्वास-प्रस्तुतिः</summary>

> हन्ताहम् इमास् तिस्रो देवता  
> अनेन जीवेनात्मानुप्रविश्य  
> नामरूपे व्याकरवाणि

इति हि श्रुतिः । 
</details>

<details><summary>हिन्दी</summary>

अतएव उपनिषद् ने  
इस प्रकार ईश्वर के संकल्प का वर्णन किया है कि  
"हन्ताहमियास्तिस्रो देवता अनेन जीवेनात्मनानुप्रविश्य नामरूपे व्याकरवाणि”  
अर्थात्  
हम परमात्मा इस जीवात्मा को साथ लेकर पृथिवी जल और अग्नि इन तीनों तत्त्वों में प्रविष्ट होकर नामरूप व्याकरण करेंगे। 

[[१५६]]  

जल पृथिवी और तेज इत्यादि जडपदार्थों से निर्मित कार्यवर्ग  
तभी टिक सकेंगे,  
यदि जीव उनको धारण करें  
जीव धारण करने में  
तभी समर्थ हो सकता है,  
यदि परमात्मा के द्वारा स्वयं घृत रहें ।  
अतएव परमात्मा ने  
जीव का अन्तर्यामी बनकर  
जीव को साथ लेकर  
उन तत्त्वों में प्रविष्ट होकर  
नामरूप व्याकरण करने का संकल्प किया है । 

जडपदार्थों का वाचक शब्द  
उन जढपदार्थों को धारण करने वाले जीव को बतलाते हुये  
जीवान्तर्यामी परमात्मा का वाचक बनें,  
तदर्थ भी परमात्मा ने जीव को लेकर  
उन जडतत्त्वों में प्रविष्ट होकर  
नामरूप व्याकरण करने का संकल्प किया । 

इस उपनिषद्वचन से सिद्ध होता है कि परमात्मा सर्वशब्दों से अभिहित होते हैं ।  
</details>


<details><summary>मूलम्</summary>

हन्ताहम् इमास् तिस्रो देवता अनेन जीवेनात्मानुप्रविश्य नामरूपे व्याकरवाणीति हि श्रुतिः । 
</details>

<details open><summary>विश्वास-प्रस्तुतिः</summary>

तथा च मानवं वचः

> प्रशासितारं सर्वेषाम्  
> अणीयांसम् अणीयसाम्  
> रुक्माभं स्वप्नधीगम्यं  
> विद्यात् तं पुरुषं परम् ।  

</details>



<details><summary>मूलम्</summary>

तथा च मानवं वचः

> प्रशासितारं सर्वेषाम्  
> अणीयांसम् अणीयसाम्  
> रुक्माभं स्वप्नधीगम्यं  
> विद्यात् तं पुरुषं परम् ।  

</details>


अन्तः प्रविश्यान्तर्यामितया सर्वेषां प्रशासितारं नियन्तारम् अणीयांस आत्मानः कृत्स्नस्याचेतनस्य व्यापकतया सूक्ष्मभूतास् ते तेषाम् अपि व्यापकत्वात् तेभ्यो ऽपि सूक्ष्मतर इत्यर्थः रुक्माभः आदित्यवर्णः स्वप्नकल्पबुद्धिप्राप्यः, विशदतमप्रत्यक्षतापन्नानुध्यानैकलभ्य इत्यर्थः । एनम् एके वदन्त्य् अग्निं मारुतो ऽन्ये प्रजापतिम् । इन्द्रम् एके परे प्रमाणम् अपरे ब्रह्म शाश्वतम् । इति । एके वेदा इत्यर्थः । उक्तरीत्या परस्यैव ब्रह्मणः सर्वस्य प्रशासितृत्वेन सर्वान्तरात्मतया प्रविश्यावस्थितत्वाद् अग्न्यादयः शब्दा अपि शाश्वतब्रह्मशब्दवत् तस्यैव वाचका भवन्तीत्यर्थः । तथा च स्मृत्यन्तरम्ये यजन्ति पित्Qन् देवान् ब्राह्मणान् सहुताशनान् । सर्वभूतान्तरात्मानं विष्णुम् एव यजन्ति ते । इति । पितृदेवब्राह्मणहुताशनादिशब्दास् तन्मुखेन तदन्तरात्मभूतस्य विष्णोर् एव वाचका इत्युक्तं भवति ।

अत्रेदं सर्वशास्त्रहृदयम् जीवात्मानः स्वयम् असंकुचितापरिच्छिन्ननिर्मलज्ञानस्वरूपाः सन्तः कर्मरूपाविद्यावेष्टितास् तत्तत्कर्मानुरूपज्ञानसंकोचम् आपन्नाः, ब्रह्मादिस्तम्बपर्यन्तविविधविचित्रदेहेषु प्रविश्टास् तत्तद्देहोचितलब्धज्ञानप्रसरास् तत्तद्देहात्माभिमानिनस् तदुचितकर्माणि कुर्वाणास् तदनुगुणसुखदुःखोपभोगरूपसंसारप्रवाहं प्रतिपद्यन्ते । एतेषां संसारमोचनं भगवत्प्रपत्तिम् अन्तरेण नोपपद्यत इति तदर्थः प्रथमम् एषां देवादिभेदरहितज्ञानैकाकारतया सर्वेषां साम्यं प्रतिपाद्य, तस्यापि स्वरूपस्य भगवच्छेषतैकरसतया भगवदात्मकताम् अपि प्रतिपाद्य, भगवत्स्वरूपं च हेयप्रत्यनीलकल्याणैकतानतया सकलेतरविसजातीयम् अनवधिकातिशयासंख्येयकल्याणगुणगणाश्रयं स्वसंकल्पप्रवृत्तसमस्तचिदचिद्वस्तुजाततया सर्वस्यात्मभूतं प्रतिपाद्य, तदुपासन साङ्गं तत्प्रापकं प्रतिपदयन्ति शास्त्राणीति ।

यथोक्तम्निर्वाणमय एवायम् आत्मा ज्ञानमयो ऽमलः । दुःखाज्ञानमला धर्मा प्रकृतेस् ते न चात्मनः । इति प्रकृतिसंसर्गकृतकर्ममूलत्वान् नात्मद्वरूपप्रयुक्ता धर्मा इत्यर्थः । प्राप्ताप्राप्तविवेकेन प्रकृतेर् एव धर्मा इत्युक्तम् । विद्याविनयसंपन्ने ब्राह्मणे गवि हस्तिनि । शुनि चैव श्वपाके च पाण्डिताः समदर्शिनः । इति । देवतिर्यङ्मनुष्यस्थावररूपप्रकृतिसंसृष्टस्यात्मनः स्वरूपविवेचनी बुद्धिर् एषां ते पण्डिताः । तत्तत् प्रकृतिविशेषवियुक्तात्मयाथात्म्यज्ञानवन्तस् तत्र तत्रात्यन्तविषमाकारे वर्तमानम् आत्मानं समानाकारं पश्यन्तीति समदर्शिन इत्य् उक्तम् । तद् इदम् आहइहैव तैर् जितः सर्गो येषां साम्ये स्थितं मनः । निर्दोषं हि समं ब्रह्म तस्माद् ब्रह्मणि ते स्थिताः । इति । निर्दोषं देवादिप्रकृतिविशेषसंसर्गरूपदोषरहितं स्वरूपेणावस्थितं सर्वम् आत्मवस्तु निर्वाणरूपज्ञानैकाकारतया समम् इत्यर्थः ।

तस्यैवंभूतस्यात्मनो भगवच्छेषतैकरसता तन्नियाम्यता तदेकाधारता च तच्छरीरतत्तनुप्रभृतिभिः शब्दैस् तत्समानाधिकरण्येन च श्रुतिस्मृतीतिहासपुराणेषु प्रतिपाद्यत इति पूर्वम् एवोक्तम् ।

दैवी ह्य् एषा गुणमयी मम माया दुरत्यया । माम् एव ये प्रपद्यन्ते मायाम् एतां तरन्ति ते ॥ इति तस्यात्मनः कर्मकृतविचित्रगुणमयप्रकृतिसंसर्गरूपात् संसारान् मोक्षो भगवत्प्रपत्तिम् अन्तरेण नोपपद्यत इत्युक्तं भवति । नान्यः पन्था अयनाय विद्यत इत्यादिश्रुतिभिश् च । मया ततम् इदं सर्वं जगद् अव्यक्तमूर्तिना । मत्स्थानि सर्वभूतानि न चाहं तेषु अवस्थितः ॥ न च मत्स्थानि भूतानि पश्य मे योगम् ऐश्वरम् ॥ इति सर्वशक्तियोगात् स्वैश्वर्यवैचित्र्यम् उक्तम् । तद् आह - विष्टभ्याहम् इदं कृत्स्नम् एकांशेन स्थितो जगत् । इति अनन्तविचित्रमहाश्चर्यरूपं जगन् ममायुतांशेनात्मतया प्रविश्य सर्वं मत्संकल्पेन विष्टभ्यानेन रूपेणानन्तमहाविभूतिपरिमितोदारगुणसागरो निरतिशयाश्चर्यभूतः स्थितो ऽहम् इत्यर्थः । तद् इदम् आह - एकत्वे सति नानात्वं नानात्वे सति चैकता । अचिन्त्यं ब्रह्मणो रूपं कस् तद्वेदितुम् अर्हति ॥ इति । प्रशासितृत्वेनैक एव सन्विचित्रचिदचिद्वस्तुष्व् अन्तरात्मतया प्रविश्य तत्तद्रूपेण विचित्रप्रकारो विचित्रकर्म कारयन् नानारूपां भजते । एवं स्वल्पांशेन तु सर्वाश्चर्यं नानारूपं जगत्तदन्तरात्मतया प्रविश्य विष्टभ्य नानात्वेनावस्थितो ऽपि सन्न् अनवधिकातिशयासंख्येयकल्याणगुणगणः सर्वेश्वरः परब्रह्मभूतः पुरुषोत्तमो नारायणो निरतिशयाश्चर्यभूतो नीलतोयदसंकाशः पुण्डरीकदलामलायतेक्षणः सहस्रांशुसहस्रकिरणः परमे व्योम्नि यो वेद निहितं गुहायां परमे व्योमंस् तदक्षरे परमे व्योमन्न् इत्यादिश्रुतिसिद्ध एक एवावतिष्ठते ।

ब्रह्मव्यतिरिक्तस्य कस्यचिद् अपि वस्तुन एकस्वभावस्यैककार्यशक्तियुक्तस्यैकरूपस्य रूपान्तरयोगः स्वभावान्तरयोगः शक्त्यन्तरयोगश् च न घटते । तस्यैतस्य परब्रह्मणः सर्ववस्तुविजातीयतया सर्वस्वभावत्वं सर्वशक्तियोगश् चेत्य् एकस्यैव विचित्रानन्तरूपता च पुनर् अप्य् अनन्तापरिमिताश्चर्ययोगेनैकरूपता च न विरुद्धेति वस्तुमात्रसाम्याद् विरोधचिन्ता न युक्तेत्यर्थः । यथोक्तंशक्तयः सर्वभावानाम् अचिन्त्यज्ञानगोचराः । यतो ऽतो ब्रह्मणस् तास् तु सर्गाद्या भावशक्तयः । भवन्ति तपसां श्रेष्ट पावकस्य यथोष्णता । इति । एतद् उक्तं भवति सर्वेषाम् अग्निजलादीनां भावानाम् एकस्मिन्न् अपि भावे दृष्टैव शक्तिस् तद्विजातीयभावान्तरे ऽपीति न चिन्तयितुं युक्ता जलादाव् अदृष्टापि तद्विजातीयपावके भास्वरत्वोष्णतादिशक्तिर् यथा दृश्यते, एवम् एव सर्ववस्तुविसजातीये ब्रह्मणि सर्वसाम्यं नानुमातुं युक्तम् इति । अतो विचित्रानन्तशक्तियुक्तं ब्रह्मैवेत्यर्थः तद् आहजगद् एतन् महाश्चर्यं रूपं यस्य महात्मनः । तेनाश्चर्यवरेणाहं भवता कृष्ण संगतः । इति ।

तद् एतन् नानाविधानन्तश्रुतिनिकरशिष्टपरिगृहीततद्व्याख्यानपरिश्रमाद् अवधारितम् । तथा हि प्रमाणान्तरापरिदृष्टापरिमितपरिणामान् एकतत्त्वनियतक्रमविशिष्टौ सृष्टिप्रलयौ ब्रह्मणो ऽनेकविधाः श्रुतयो वदन्ति निरवद्यं निरञ्जनं विज्ञानम् आनन्दं निर्विकारं निष्कलं निष्क्रियं शान्तं निर्गुणम् इत्य् आदिकाः निर्गुणं ज्ञानस्वरूपं ब्रह्मेति काश्चन श्रुतयो ऽभिदधति । नेह नानास्ति किंचन मृत्योः स मृत्युम् आप्नोति य इह नानेव पश्यति यत्र त्व् अस्य सर्वम् आत्मैवाभूत् तत् केन कं पश्येत् तत् केन कं विजातीयाद् इत्यादिका नानात्वनिषेधवादिन्यः सन्ति काश्चन श्रुतयः । यः सर्वज्ञः सर्ववित् यस्य ज्ञानमयं तपः सर्वाणि रूपाणि विचित्य धीरो नामानि कृत्वाभिवदन् यद् आस्ते सर्वे निमेषा जज्ञिरे विद्युतः पुरुषादधि अपहतपाप्मा विजरो विमृत्युर् विशोको विजघत्सो ऽपिपासः सत्यकामः सत्यसंकल्प इति सर्वस्मिञ् जगति हेयतयावगतं सर्वगुणं प्रतिषिध्य निरतिशयकल्याणगुणानन्त्यं सर्वज्ञता सर्वशक्तियोगं सर्वनामरूपव्याकरणं सर्वस्यावधारतां च काश्चन श्रुतयो ब्रुवते । सर्वं खल्व् इदं ब्रह्म तज्जलान् इति ऐतदात्म्यम् इदं सर्वं एकः सन् बहुधा विचार इत्यादिका ब्रह्मसृष्टं जगन् नानाकारं प्रतिपाद्य तदैक्यं च प्रतिपादयन्ति काश्चन । पृथगात्मानं प्रेरितारं च मत्वा भोक्ता भोग्यं प्रेरितारं च मत्वा प्रजापतिर् अकामयत प्रजाः सृजेयेति पतिं विश्वस्यात्मेश्वरं श्वास्तं शिवम् अच्युतं तम् ईश्वराणां परं महेश्वरं तं देवतानां परं च दैवतं सर्वस्य वशी सर्वस्येशान इत्यादिका ब्रह्मणः सर्वस्माद् अन्यत्वं सर्वस्येशितव्यम् ईश्वरत्वं च ब्रह्मणः सर्वस्य शेषतां पतित्वं चेश्वरस्य काश्चन । अन्तः प्रविष्टः शास्ता जनानां सर्वात्मा एष त आत्मान्तर्याम्य् अमृतः यस्य पृथिवी शरीरं यस्यापः शरीरं यस्य तेजः शरीरम् इत्यादि यस्याव्यक्तं शरीरं यस्याक्षरं शरीरं यस्य मृत्युः शरीरं यस्यात्मा शरीरम् इति ब्रह्मव्यतिरिक्तस्य सर्वस्य वस्तुनो ब्रह्मणश् च शरीरात्मभावं दर्शयन्ति काश्चनेति ।

नानारूपाणां वाक्यानाम् अविरोधो मुख्यार्थापरित्यागश् च यथा संभवति तथा वर्णनीयम् । वर्णितं च अविकारश्रुतयः स्वरूपपरिणामपरिहाराद् एव मुख्यार्थाः । निर्गुणवादाश् च प्राकृतहेयगुणनिषेधपरतया व्यवस्थिताः । नानात्वनिषेधवादाश् चैकस्य ब्रह्मणः शरीरतया प्रकारभूतं सर्वं चेतनाचेतनं वस्त्व् इति सर्वस्यात्मतया सर्वप्रकारं ब्रह्मैवावस्थितम् इति सुरक्षिताः । सर्वप्रकारविलक्षणत्वपतित्वेश्वरत्वसर्वकल्याणगुणगणाकारत्वसत्यकामत्वसत्यसंकल्पत्वादिवाक्यं तदभ्युपगमाद् एव सुरक्षितम् । ज्ञानानन्दमात्रवादि च सर्वस्माद् अन्यस्य सर्वकल्याणगुणगणाश्रयस्य सर्वेश्वरस्य सर्वशेषिणः सर्वाधारस्य सर्वोत्पत्तिस्थितिप्रलयहेतुभूतस्य निरवद्यस्य निर्विकारस्य सर्वात्मभूतस्य परस्य ब्रह्मणः स्वरूपनिरूपकधर्मो मलप्रत्यनीकानन्दरूपज्ञानम् एवेति स्वप्रकाशतया स्वरूपम् अपि ज्ञानम् एवेति च प्रतिपादनाद् अनुपालितम् । ऐक्यवादाश् च शरीरात्मभावेन सामानाधिकरण्यमुख्यार्थतोपपादनाद् एव सुस्थिताः ।

एवं च सत्य् अभेदो वा भेदो वा द्व्यात्मकता वा वेदान्तवेद्यः को ऽयम् अर्थः समर्थितो भवति । सर्वस्य वेदवेद्यत्वात् सर्वं समर्थितम् । सर्वशरीरतया सर्वप्रकारं ब्रह्मैवावस्थितम् इत्य् अभेदः समर्थितः । एकम् एव ब्रह्म नानाभूतचिदचिद्वस्तुप्रकारं नानात्वेनावस्थितम् इति भेदाभेदौ । अचिद्वस्तुनश् चिद्वस्तुनश् चेश्वरस्य च स्वरूपस्वभाववैलक्षण्याद् असंकराच् च भेदः समर्थितः ।

ननु च तत् त्वम् असि श्वेतकेतो तस्य तावद् एव चिरम् इत्य् ऐक्यज्ञानम् एव परमपुरुषार्थलक्षणमोक्षसाधनम् इति गम्यते । नैतद् एवम् । पृथगात्मानं प्रेरितारं च मत्वा जुष्टस् ततस् तेनामृतत्वम् एतीत्य् आत्मानं प्रेरितारं चान्तर्यामिणं पृथग् मत्वा ततः पृथक्त्वज्ञानाद् धेतोस् तेन परमात्मना जुष्टो ऽमृतत्वम् एतीति साक्षादमृतत्वप्राप्तिसाधनम् आत्मनो नियन्तुश् च पृथग्भावज्ञानम् एवेत्य् अवगम्यते ।

ऐक्यवाक्यविरोधाद् एतदपरमार्थसगुणब्रह्मप्राप्तिविषयम् इत्य् अभ्युपगन्तव्यम् इति चेत् । पृथक्त्वज्ञानस्यैव साक्षादमृतत्वप्राप्तिसाधनत्वश्रवणाद् विपरीतं कस्मान् न भवति । एतद् उक्तं भवति । द्वयोर् तुल्ययोर् विरोधे सत्य् अविरोधेन तयोर् विषयो विवेचनीय इति । कथम् अविरोध इति चेत् । अन्तर्यामिरूपेणावस्थितस्य परस्य ब्रह्मणः शरीरतया प्रकारत्वाज् जीवात्मनस् तत्प्रकारं ब्रह्मैव त्वम् इति शब्देनाभिधीयते । तथैव ज्ञातव्यम् इति तस्य वाक्यस्य विषयः । एवंभूताज् जीवात् तदात्मतयावस्थितस्य परमात्मनो निखिलदोषरहिततया सत्यसंकल्पत्वाद् अनवधिकातिशयासंख्येयकल्याणगुणगणाकरत्वेन च यः पृथग्भावः सो ऽनुसंधेय इत्य् अस्य वाक्यस्य विषय इत्य् अयम् अर्थः पूर्वम् असकृदुक्तः । भोक्ता भोग्यं प्रेरितारं च मत्वेति भोग्यरूपस्य वस्तुनो ऽचेतनत्वं परमार्थत्वं सततं विकारास्पदत्वम् इत्यादयः स्वभावाः, भोक्तुर् जीवात्मनश् चामलापरिच्छिन्नज्ञानानन्दस्वभावस्यैवानादिकर्मरूपाविद्याकृतनानाविधज्ञानसंकोचविकासौ भोग्यभूताचिद्वस्तुसंसर्गश् च परमात्मोपासनान् मोक्षश् चेत्यादयः स्वभावाः, एवंभूतभोक्तृभोग्ययोर् अन्तर्यामिरूपेणावस्थानं स्वरूपेण चापरिमितगुणौघाश्रयत्वेनावस्थानम् इति परस्य ब्रह्मस् त्रिविधावस्थानं ज्ञातव्यम् इत्यर्थः ॥

तत् त्वम् असीति सद्विद्यायाम् उपास्यं ब्रह्म सगुणं सगुणब्रह्मप्राप्तिश् च फलम् इत्य् अभियुक्तैः पूर्वाचार्यैर् व्याख्यातम् । यथोक्तं वाक्यकारेण युक्तं तद्गुणकोपासनाद् इति । व्याख्यातं च द्रमिडाचार्येण विद्याविकल्पं वदता यद्य् अपि सच्चितो न निर्भुग्नदैवतं गुणगणं मनसानुधावेत् तथाप्य् अन्तर्गुणाम् एव देवतां भजत इति तत्रापि सगुणैव देवता प्राप्यत इति । सच्चित्तः सद्विद्यानिष्ठः । न निर्भुग्नदैवतं गुणगणं मनसानुधावेत् अपहतपाप्मत्वादिकल्याणगुणगणं दैवताद् विभक्तं यद्य् अपि दहरविद्यानिष्ठ इव सच्चितो न स्मरेत् । तथाप्य् अन्तर्गुणाम् एव देवतां भजते देवतास्वरूपानुबन्धित्वात् सकलकल्याणगुणगणस्य केनचिद् परदेवतासाधारणेन निखिलजगत्कारणत्वादिना गुणेनोपास्यमानापि देवता वस्तुतः स्वरूपानुबन्धि सर्वकल्याणगुणगणविशिष्टैवोपास्यते । अतः सगुणम् एव ब्रह्म तत्रापि प्राप्यम् इति सद्विद्यादहरविद्ययोर् विकल्प इत्यर्थः ।

ननु च सर्वस्य जन्तोः परमात्मान्तर्यामी तन्नियाम्यं च सर्वम् एवेत्य् उक्तम् । एवं च सति विधिनिषेधशास्त्राणाम् अधिकारी न दृश्यते । यः स्वबुद्ध्यैव प्रवृत्तिनिवृत्तिशक्तः स एवं कुर्यान् न कुर्याद् इति विधिनिषेधयोग्यः । न चैष दृश्यते । सर्वस्मिन् प्रवृत्तिजाते सर्वस्य प्रेरकः परमात्मा कारयितेति तस्य सर्वनियमनं प्रतिपादितम् । तथा च श्रूयते एष एव साधु कर्म कारयति ते यम् एभ्यो लोकेभ्य उन्निनीषति । एष एवासाधु कर्म कारयति तं यम् अधो निनीषतीति । साध्वसाधुकर्मकारयितृत्वान् नैर्घृण्यं च ।

अत्रोच्यते सर्वेषाम् एव चेतनानां चिच्छक्तियोगः प्रवृत्तिशक्तियोग इत्यादि सर्वं प्रवृत्तिनिवृत्तिपरिकरं सामान्येन संविधाय तन्निर्वहणाय तदाधारो भूत्वान्तः प्रविश्यानुमन्तृतया च नियमनं कुर्वञ् शेषित्वेनावस्थितः परमात्मैतदाहितशक्तिः सन्प्रवृत्तिनिवृत्त्यादि स्वयम् एव कुरुते । एवं कुर्वाणम् ईक्षमाणः परमात्मोदासीन आस्ते । अतः सर्वम् उपपन्नम् । साध्वसाधुकर्मणोः कारयितृत्वं तु व्यवस्थितविषयं न सर्वसाधारणम् । यस् तु सर्वं स्वयम् एवातिमात्रम् आनुकूल्ये प्रवृत्तस् तं प्रति प्रीतः स्वयम् एव भगवान् कल्याणबुद्धियोगदानं कुर्वन् कल्याणे प्रवर्तयति । यः पुनर् अतिमात्रं प्रातिकूल्ये प्रवृत्तस् तस्य क्रूरां बुद्धिं ददन् स्वयम् एव क्रूरेष्व् एव कर्मसु प्रेरयति भगवान् । यथोक्तं भगवतातेषां सततयुक्तानां भजतां प्रीतिपूर्वकम् । ददामि बुद्धियोगं तं येन माम् उपयान्ति ते । तेषाम् एवानुकम्पार्थम् अहम् अज्ञानजं तमः । नाशयाम्य् आत्मभावस्थो ज्ञानदीपेन भास्वता । तान् अहं द्विषतः क्रूरान् संसारेषु नराधमान् । क्षिपाम्य् अजस्रम् अशुभान् आसुरीष्व् एव योनिषु ॥ इति ।