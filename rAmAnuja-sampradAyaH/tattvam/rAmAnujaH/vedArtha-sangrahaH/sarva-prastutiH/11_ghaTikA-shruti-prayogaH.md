+++
title = "११ घटिका-श्रुति-प्रयोगः"
+++

<details><summary>हिन्दी</summary>

विशिष्टाद्वैत सिद्धान्त का विस्तृत प्रतिपादन - इस सिद्धान्त में भेदाभेद घटकश्रुतियों का अर्थों का समन्वय॥  

आगे मंगलाचरण में अवस्थित प्रथम श्लोक -  
जो स्वमत समर्थन में तात्पर्य रखता है,  
तथा ग्रन्थारम्भ में जिसकी व्याख्या संक्षेप से की गई है -  
की विस्तार से व्याख्या करते हुये  
प्रथमतः यह कहते हैं कि  
घटकश्रुति और भेदश्रुति के अविरुद्ध रूप में  
अभेदश्रुति का अर्थ करना चाहिये ।  

"सर्वं खल्विदं ब्रह्म"  
"तत् त्वमसि"  
इत्यादि श्रुतियाँ अ-भेद-श्रुतियाँ हैं ।  
ये श्रुतियाँ जगत् और ब्रह्म में  
तथा जीव और ब्रह्म में  
अभेद को बतलाती हैं ।  
एवं जगत् और ब्रह्म में  
तथा जीव और ब्रह्म में भेद को बतलाने वाला श्रुतियाँ भी हैं  
जिनका उल्लेख आगे किया जायेगा ।  

ये दो प्रकार की श्रुतियाँ  
परस्पर विरुद्ध अर्थ बतलाती हैं,  
ऐसा प्रतीत होता है ।  
इनमें विरोध को शान्त करना चाहिये ।  
अन्यथा दोनों श्रुतियाँ अप्रमाण हो जायेंगी।  
इनमें विरोध को शान्त कर  
सामरस्य लाने के लिये  
कई श्रुतियाँ प्रवृत्त हैं ।  

ये श्रुतियाँ घटकश्रुतियाँ कही जाती हैं।  
क्योंकि ये श्रुतियाँ  
परस्पर विरुद्ध भेदाभेद श्रुतियों को  
संघटित कर देती हैं ।  
इन श्रुतियों का प्रतिपाद्य अर्थ ही ऐसा है  
जिसको हृदयंगम कर लेने पर  
उन विरुद्ध श्रुतियों के अर्थों में  
समन्वय किया जा सकता है ।  
घटकश्रुतियों का प्रतिपाद्य अर्थ यही है कि  
ब्रह्म अन्तरात्मा है  
तथा यह चेतनाचेतन प्रपञ्च उसका शरीर है।  
इससे प्रपञ्च एवं ब्रह्म में  
शरीरात्मभाव सम्बन्ध फलित होता है ।  
इससे भेदाभेद श्रुतियों का समन्वय हो जाता है ।  
</details>

## घटिका-श्रुति-वाक्यानि
<details open><summary>विश्वास-प्रस्तुतिः</summary>

> यः पृथिव्यां तिष्ठन्  
पृथिव्या अन्तरो  
यं पृथिवी न वेद  
यस्य पृथिवी शरीरं  
यः पृथिवीम् अन्तरो यमयति  
एष त आत्मा ऽन्तर्याम्य् अ-मृतः +++(=अपापः)+++ । +++(5)+++
</details>

<details><summary>हिन्दी</summary>

अब शरीरात्मभाव को बतलाने वाली घटकश्रुतियों का उल्लेख किया जाता है ।  
(१) काण्वशाखा में यह वचन है कि  

"यः पृथिव्यां तिष्ठन् पृथिव्या अन्तरो यं पृथिवी न वेद यः पृथिवीमन्तरो यमयति, एष त आत्मा श्रन्तर्याम्यमृतः” 

अर्थात् 

> जो परमात्मा पृथिवी में रहता है, पृथिवी के अन्दर है, [[१३६]]  
जिसे पृथिवी नहीं जानती है,  
पृथिवी जिसका शरीर है,  
जो अन्दर रहकर पृथिवी का नियमन करता है,  
यही अन्तर्यामी तेरा भी निर्दोष अन्तरात्मा है ।  

</details>


<details><summary>मूलम्</summary>

यः पृथिव्यां तिष्ठन् पृथिव्या अन्तरो यं पृथिवी न वेद यस्य पृथिवी शरीरं यः पृथिवीम् अन्तरो यमयति एष त आत्मान्तर्याम्यमृतः । 
</details>



<details open><summary>विश्वास-प्रस्तुतिः</summary>

> य आत्मनि तिष्ठन्न्  
आत्मनो ऽन्तरो  
यम् आत्मा न वेद  
यस्यात्मा शरीरं  
य आत्मानम् अन्तरो यमयति  
एष त आत्मा ऽन्तर्याम्य् अमृतः । 
</details>

<details><summary>हिन्दी</summary>

(२) माध्यन्दिन शाखा में यह वचन है कि 

> "य आत्मनि तिष्ठन् आत्मनोऽन्तरो यमात्मा न वेद यस्यात्मा शरीरं य आत्मानमन्तरो यमयति स त आत्मा श्रन्तर्याम्यमृतः” 

अर्थात् 

> जो जीवात्मा में रहता है,  
जो जीवात्मा के अन्दर है,  
जिसे जीवात्मा नहीं जानता है,  
जीवात्मा जिसका शरीर है,  
जो अन्दर रहकर जीवात्मा का नियमन करता है,  
वह तेरा निर्दोष अन्तर्यामी आत्मा है । 

इस प्रकार के अनेक वचन दोनों शाखाओं में उपलब्ध हैं  
जिनसे सभी पदार्थ ईश्वर का शरीर  
तथा ईश्वर सबका आत्मा कहा गया है ।  

उदाहृत इन वचनों से  
चेतनाचेतन प्रपञ्च और ब्रह्म में  
शरीरात्मभाव सम्बन्ध सिद्ध होता है ।  

</details>



<details><summary>मूलम्</summary>

य आत्मनि तिष्ठन्न् आत्मनो ऽन्तरो यम् आत्मा न वेद यस्यात्मा शरीरं य आत्मानम् अन्तरो यमयति एष त आत्मान्तर्याम्यमृतः । 
</details>


<details open><summary>विश्वास-प्रस्तुतिः</summary>

> यः पृथिवीम् अन्तरे संचरन्  
यस्य पृथिवी शरीरं  
यं पृथिवी न वेद

+इत्यादि 
</details>

<details><summary>हिन्दी</summary>

३) सुबालोपनिषद् में ये वचन उपलब्ध हैं कि 

> "यः पृथिवीम् अन्तरे संचरन्  
> यस्य पृथिवी शरीरं  
> यं पृथिवी न वेद" 

इत्यादि । 

> "योऽक्षरमन्तरे सचरन् यस्याक्षरं शरीरं यमक्षरं न वेद"  
> "यो मृत्युमन्तरे संचरन् यस्य मृत्युः शरीरं यं मृत्युर्न वेद, एष सर्वभूतान्तरात्माऽपहतपाप्मा दिव्यो देव एको नारायणः " 

अर्थात् 

> जो पृथिवी के अन्दर संचार करता है  
> अर्थात् करण २ में अवस्थित है,  
> पृथिवी जिसका शरीर है,  
> पृथिवी जिसे नहीं जानती है । 

</details>


<details><summary>मूलम्</summary>

यः पृथिवीम् अन्तरे संचरन् यस्य पृथिवी शरीरं यं पृथिवी न वेदेत्यादि 
</details>



<details open><summary>विश्वास-प्रस्तुतिः</summary>

> यो ऽक्षरम् अन्तरे संचरन्  
> यस्याक्षरं +++(जीवात्मा)+++ शरीरं  
> अक्षरं न वेद 
</details>

<details><summary>हिन्दी</summary>

इस प्रकार सब जडतत्त्वों का नाम ले लेकर  
आगे श्रुति "योऽक्षरम्" इत्यादि का वर्णन करती है ।  
उनका यह अर्थ है कि  
जो अक्षर अविनाशी जीवात्मा के अन्दर रहता है,  
जीवात्मा जिसका शरीर है,  
जीवात्मा जिसे नहीं जानता,  

</details>


<details><summary>मूलम्</summary>

यो ऽक्षरम् अन्तरे संचरन् यस्याक्षरं शरीरं अक्षरं न वेद 
</details>


<details open><summary>विश्वास-प्रस्तुतिः</summary>

> यो मृत्युम् +++(→प्रकृतिम्)+++ अन्तरे संचरन्  
> यस्य मृत्युः शरीरं  
> यं मृत्युर् न वेद  
> एष सर्व-भूतान्तरात्मा ऽपहत-पाप्मा  
> दिव्यो देव  
> एको नारायणः । +++(5)+++
</details>

<details><summary>हिन्दी</summary>

न्न्> जो मृत्यु अर्थात् प्रकृति के अन्दर अवस्थित है,  
> प्रकृति जिसका शरीर है,  
> प्रकृति जिसे जानती है ।  
> यह सर्वभूतों के अन्तरात्मा  
> पापरहित अद्वितीय दिव्य देव नारायण हैं । 

इन श्रुतियों से  
चेतनाचेतन प्रपञ्च  
एवं ब्रह्म में  
शरीरात्मभाव सम्बन्ध सिद्ध होता है  
साथ ही यह भी सिद्ध होता है कि  
वह अन्तर्यामी नारायण देव ही हैं, दूसरा नहीं । 

उपर्युक्त श्रुतियों में "अमृत" शब्द से  
अन्तर्यामी का जो निर्दोषत्व कहा गया है,  
वह इस श्रुति में " अपहतपाप्मा" शब्द से पापरहित कहकर स्पष्ट कर दिया गया है ।  

</details>


<details><summary>मूलम्</summary>

यो मृत्युम् अन्तरे संचरन् यस्य मृत्युः शरीरं यं मृत्युर् न वेद एष सर्वभूतान्तरात्मापहतपाप्मा दिव्यो देव एको नारायणः । 
</details>
 


<details open><summary>विश्वास-प्रस्तुतिः</summary>

> द्वा सुपर्णा सयुजा सखाया  
> समानं वृक्षं परिषस्वजाते ।  
> तयोर् अन्यः पिप्पलं स्वाद्व् अत्त्य्  
> अनश्नन्न् अन्यो ऽभिचाकशीति । 
</details>

<details><summary>हिन्दी</summary>

(४) मुण्डकोपनिषद् में यह वचन उपलब्ध है कि-  

> द्वा सुपर्णा सयुजा सखाया समानं वृक्षं परिषस्वजाते ।  
तयोरन्यः पिप्पलं स्वाद्वत्ति  
प्रनश्नन्नन्योऽभिचाकशीति ॥  

अर्थात् 

> समान गुण वाले एवं मित्र बने हुये दो पक्षी  
> एक वृक्ष का आश्रय लेकर रहते हैं,  
> उनमें एक परिपक्व फल को खाता है,  
> दूसरा विना खाये प्रकाशता रहता है । 

यहाँ दो पक्षियों के रूप में जीवात्मा और परमात्मा कहे गये हैं ।  
वे समान गुण वाले हैं  
तथा साथ रहने वाले मित्र हैं ।  
वृक्ष के समान नष्ट होने वाले  
एक शरीर का आश्रय ले कर रहते हैं,  
इनमें एक पक्षी जीव परिपक्व कर्मफल को भोगता रहता है,  
दूसरा पक्षी परमात्मा कर्मफल न भोगते हुये सदा चमकता रहता है ।  
यह श्रुति का भावार्थ है ।  

इस श्रुति से एक शरीर में  
जीवात्मा एवं परमात्मा की स्थिति,  
और उनमें अन्तर भी स्पष्ट हो जाता है 

</details>


<details><summary>मूलम्</summary>

द्वा सुपर्णा सयुजा सखाया समानं वृक्षं परिषस्वजाते । तयोरन्यः पिप्पलं स्वाद्वत्त्यनश्नन्नन्योऽभिचाकशीति । 
</details>


<details open><summary>विश्वास-प्रस्तुतिः</summary>

> अन्तः प्रविष्टः  
> शास्ता जनानां,  
> सर्वात्मा । 
</details>

<details><summary>हिन्दी</summary>

[[१३७]]  
(५) यह एक श्रुतिवचन है कि  
"अन्तः प्रविष्टः शास्ता जनानां सर्वात्मा" 

अर्थात् 

> अन्दर प्रविष्ट होकर परमात्मा  
> जनों पर शासन करने वाले होते हैं,  
> अतएव वे सर्वात्मा हैं । 

इससे सिद्ध होता है कि  
ईश्वर अन्तःप्रविष्ट होकर  
सब पर शासन करने से सर्वात्मा है,  
सबके साथ स्वरूपैक्य के कारण नहीं होते  
उसका सबके साथ स्वरूपैक्य है ही नहीं ।  

</details>


<details><summary>मूलम्</summary>

अन्तः प्रविष्टः शास्ता जनानां सर्वात्मा । 
</details>

<details open><summary>विश्वास-प्रस्तुतिः</summary>

> तत् सृष्ट्वा तद् एवानुप्राविशत् ।  
> तद् अनुप्रविश्य  
> सच्+++(→निर्विकारो जीवः)+++ च त्यच् =+++(=तत् →सविकारं जडम्)+++ चाभवत् 

इत्य्-आदि । 
</details>

<details><summary>हिन्दी</summary>

ह्न्ह्(६) तैत्तिरीय उपनिषद् में यह वचन उपलब्ध है कि 

> " तत् सृष्ट्वा तदेवानुप्राविशत्, तदनुप्रविश्य सच्चात्यच्चाभवत्” 

> “सत्यं चानृतं च सत्यमभवत्" । 

अर्थात् 

> वह परमात्मा  
> इस जगत् में अन्तर्गत  
> सब पदार्थों की सृष्टि करके  
> उसमें अनुप्रविष्ट हो गया, 
> उसमें अनुप्रवेश करके  
> निर्विकार चेतन एवं विकारशील जडपदार्थ के रूप को धारण कर लिया ।  

</details>


<details><summary>मूलम्</summary>

तत्सृष्ट्वा तद् एवानुप्राविशत् । तदनुप्रविश्य सच् च त्यच् चाभवत् इत्य्-आदि । 
</details>

<details open><summary>विश्वास-प्रस्तुतिः</summary>

> सत्यं+++(→निर्विकार-चेतः)+++ चानृतं+++(→सविकारम् अचित्)+++ च सत्यम् +++(=निर्विकारम् ब्रह्म)+++ अभवत्
</details>

<details><summary>हिन्दी</summary>

> निर्विकार चेतन एवं विकारयुक्त जडपदार्थ के रूप को धारण करके भी  
> वह निर्विकार ही रहा । 

इस वचन से सिद्ध होता है कि  
जढचेतन पदार्थों में अनुप्रविष्ट होकर  
परब्रह्म उनमें होने वाले नाम और रूपों को प्राप्त होता है,  
उनसे स्वरूपैक्य पाकर नहीं ।+++(5)+++  
अतएव वह निर्विकार बनकर रहता है,  
यदि उसका जढ और चेतनों से स्वरूपैक्य होता  
तो वह निर्विकार बनकर नहीं रह सकता ।  

</details>


<details><summary>मूलम्</summary>

सत्यं चानृतं च सत्यमभवत्
</details>

<details open><summary>विश्वास-प्रस्तुतिः</summary>

"अनेन जीवेनात्मने"त्यादि ।  
+++("अनेन जीवेनात्मनानुप्रविश्य नामरूपे व्याकरवाणि”)+++
</details>

<details><summary>हिन्दी</summary>

(७) छान्दोग्य उपनिषद् में यह वचन है कि "अनेन जीवेनात्मनानुप्रविश्य नामरूपे व्याकरवाणि” । 

अर्थात् परमात्मा ने संकल्प किया कि  

> हम पृथिवी जल और तेज इत्यादि जडपदार्थों में  
> जीवात्मा के द्वारा अनुप्रवेश करके  
> नामरूपों की सृष्टि करें ।  

इस वचन से स्पष्ट होता है कि  
परमात्मा प्रथमतः जीव में अनुप्रवेश करके  
उसके स्वरूप में सर्वत्र व्याप्त होकर  
उस जीवात्मा के द्वारा जडपदार्थों में अनुप्रवेश करके  
नामरूपों की सृष्टि करता है। 

> 'सब जडपदार्थ जीवों पर आधारित रहें,  
जीवों के नियन्त्रण में रहें,  
वे जीव मुझ पर अर्थात् परमात्मा पर आधारित रहें,  
मेरे नियन्त्रण में रहें,  
इन जडपदार्थों का वाचक नाम शब्द  
इन जडपदार्थों को बतलाकर  
उनमें आत्मा के रूप में अवस्थित जीवों को बतलाते हुये  
उन जीवों में अन्तरात्मा के रूप में विद्यमान हमको भी अर्थात् परमात्मा को भी बतलावे' 

इस मनोरथ को पूर्ण करने के लिये ही  
परमात्मा को इस प्रकार संकल्प करके  
नामरूपों की सृष्टि करनी पड़ती है ।  

</details>


<details><summary>मूलम्</summary>

"अनेन जीवेनात्मने"त्यादि । 
</details>

## भेद-श्रुति-वाक्यानि

<details open><summary>विश्वास-प्रस्तुतिः</summary>

पृथग् आत्मानं प्रेरितारं मत्वा  
जुष्टस् ततस् तेनामृतत्वम् एति । 
</details>

<details><summary>हिन्दी</summary>

आगे भेदश्रुतियों का उल्लेख किया जाता है।  

श्वेताश्वतर उपनिषद् का यह वचन है कि 

(१) "पृथगात्मानं प्रेरितारं च मत्वा जुष्टस्ततस्तेनामृतत्वमेति" ।  
अर्थात् जीवात्मा और प्रेरक ईश्वर को भिन्न २ पदार्थ समझकर  
साधक ईश्वर की प्रीति का विषय हो जाता है,  
बाद वह साधक उस भेदज्ञान से मोक्ष को प्राप्त होता है ।  
इस वचन से जीव और ईश्वर में  
भेद सिद्ध होता है,  
तथा मोक्ष साधक होने से भेदज्ञान तत्त्वज्ञान सिद्ध होता है ।  

</details>


<details><summary>मूलम्</summary>

पृथगात्मानं प्रेरितारं मत्वा जजुटस् ततस् तेनामृतत्वम् एति । 
</details>


<details open><summary>विश्वास-प्रस्तुतिः</summary>

> भोक्ता+++(→चिदम्)+++, भोग्यं+++(→अचिदम्)+++, प्रेरितारं+++(→ईशम्)+++ च मत्वा  
> सर्वं प्रोक्तं त्रिविधं ब्रह्म, एतत् । 
</details>

<details><summary>हिन्दी</summary>

(२) श्वेताश्वतर उपनिषद् का यह वचन है कि 

"भोक्ता भोग्यं प्रेरितारं च मत्वा सर्वं प्रोक्तं त्रिविधं ब्रह्ममेतत्” । 

अर्थात् 

> भोक्ता जीव, भोग्य जडपदार्थ, तथा प्रेरक ईश्वर को जानकर  
> हमने तुमको सम्पूर्ण त्रिविध ब्रह्म को बतला दिया है । 

ब्रह्म की त्रिविधता यही है कि  
ब्रह्म जीव का अन्तर्यामी होकर रहता है,  
जडपदार्थ  [[१३८]] का अन्तर्यामी होकर रहता है,  
तथा स्वस्वरूप से भी रहता है ।  

इस वचन से सिद्ध होता है  
जड जीव और ईश्वर में स्वरूपभेद है,  
तथा ईश्वर में तीन प्रकार होते हैं,  
जीव का अन्तर्यामी बनकर रहना एक प्रकार है,  
जड का अन्तर्यामी बनकर रहना दूसरा प्रकार है,  
स्वस्वरूप में रहना तीसरा  प्रकार है ।  
यही त्रिविध ब्रह्म है ।+++(5)+++ 
</details>


<details><summary>मूलम्</summary>

भोक्ता भोग्यं प्रेरितारं च मत्वा सर्वं प्रोक्तं त्रिविधं ब्रह्म, एतत् । 
</details>


<details open><summary>विश्वास-प्रस्तुतिः</summary>

> नित्यो नित्यानां  
> चेतनश् चेतनानाम्  
> एको बहूनां  
> यो विदधाति कामान् । 
</details>

<details><summary>हिन्दी</summary>

(३) कठोपनिषद् का यह वचन है कि 

"नित्यो नित्यानां चेतनश्चेतनानामेको बहूनां यो विदधाति कामान्” 

अर्थात् 

> एक नित्य चेतन ईश्वर  
> अनेक नित्य चेतन जीवों के मनोरथों को पूर्ण करता है।  

इससे ईश्वर में नित्यत्व, एकत्व और चेतनत्व,  
तथा जीवों में अनेकत्व, नित्यत्व और चेनतत्व सिद्ध होते हैं ।+++(5)+++  
इससे जीव और ईश्वर में भेद स्पष्ट हो जाता है ।  

</details>


<details><summary>मूलम्</summary>

नित्यो नित्यानां चेतनश् चेतनानाम् एको बहूनां यो विदधाति कामान् । 
</details>


<details open><summary>विश्वास-प्रस्तुतिः</summary>

> प्रधान+++(=प्रकृति)+++--क्षेत्र-ज्ञ+++(=जीव)+++--पतिर् +++(ज्ञान-शक्त्यादि-६-)+++गुणेशः । 
</details>

<details><summary>हिन्दी</summary>

(४) श्वेताश्वतर उपनिषद् का यह वचन है कि “प्रधानक्षेत्रज्ञपतिर्गुणेशः"  
अर्थात् ईश्वर प्रकृति और जीव का स्वामी है,  
तथा षाड्गुण्यपूर्ण है ।  
इस वचन से प्रकृति जीव और ईश्वर में भेद सिद्ध होता है ।  

</details>


<details><summary>मूलम्</summary>

प्रधानक्षेत्रज्ञपतिर् गुणेशः । 
</details>


<details open><summary>विश्वास-प्रस्तुतिः</summary>

ज्ञाज्ञौ द्वाव् अजव् ईशानीशौ
</details>

<details><summary>हिन्दी</summary>

(५) श्वेताश्वर उपनिषद् का यह वचन है कि "ज्ञाज्ञौ द्वावजावीशनीशौ" अर्थात्  

> नहीं जन्मने वाले दो तत्त्व हैं,  
उनमें एक ईश्वर है,  
दूसरा उससे भिन्न जीव है ।  
ईश्वर सर्वज्ञ है, जीव अज्ञ है । 

इस प्रकार इन वचनों से जीव प्रकृति और ईश्वर में भेद प्रमाणित होता है ।  
</details>


<details><summary>मूलम्</summary>

ज्ञाज्ञौ द्वावजवीशानीशौ
</details>

## स्मृति-वाक्यानि
<details open><summary>विश्वास-प्रस्तुतिः</summary>

इत्य्-आदि-श्रुति-शतैस्  
तद्-उपबृंहणैर् -  
</details>

<details><summary>हिन्दी</summary>

केवल श्रुतियों से ही प्रकृति जीव और ईश्वर में भेद और शरीरात्मभाव सम्बन्ध प्रमाणित होता है,  
ऐसी बात नहीं ।  

किन्तु उपर्युक्त अर्थ इन श्रुत्यर्थों को खोलने वाले इतिहास और पुराणों से भी प्रमाणित होते हैं।  

आगे इन अर्थों के विषय में इतिहासपुराणवचन प्रमाण रूप में उपस्थित किये जाते हैं ।  

</details>


<details><summary>मूलम्</summary>

इत्यादिश्रुतिशतैस् तदुपबृंहणैः 
</details>

<details open><summary>विश्वास-प्रस्तुतिः</summary>

> जगत् सर्वं शरीरं ते  
स्थैर्यं ते वसुधा-तलम् ॥
</details>

<details><summary>हिन्दी</summary>

(१) श्रीवाल्मीकि रामायण में यह वचन मिलता है कि 

> "जगत् सर्व शरीरं ते  
> स्थैर्यं ते वसुधातलम् " 

अर्थात् 

> सम्पूर्ण जगत् अपका शरीर है,  
> तथा पृथिवी में विद्यमान स्थिरता आपके आधीन है ।

इस वचन से जगत् और ईश्वर में शरीरात्म-भाव सम्बन्ध सिद्ध होता है ।  

</details>


<details><summary>मूलम्</summary>

जगत् सर्वं शरीरं ते स्थैर्यं ते वसुधातलम् ॥
</details>

<details open><summary>विश्वास-प्रस्तुतिः</summary>

> यत् किंचित् **सृज्यते** येन  
सत्त्व-जातेन वै द्विज ।  
तस्य सृज्यस्य संभूतौ   
तत् +++(कारणं)+++ सर्वं वै हरेस् तनुः ॥ 
</details>

<details><summary>हिन्दी</summary>

(२) श्रीविष्णुपुराण का यह वचन है कि-  

> यत् किंचित् सृज्यते येन सत्त्वजातेन वै द्विज ।  
तस्य सृज्यस्य संभूती तत् सर्वं वै हरेस्तनुः ॥  

अर्थात् 

> हे द्विज !  
> जिन २ पदार्थों से  
> जो २ पदार्थ सृष्ट किये जाते हैं,  
> उन सृज्य पदार्थों की उत्पत्ति में  
> कारण बनने वाले  
> वे सभी पदार्थ  
> श्रीहरिभगवान् का शरीर हैं।  

इस वचन से प्रपन्न एवं ब्रह्म में  
शरीरात्मभाव सम्बन्ध सिद्ध होता है ।  

</details>


<details><summary>मूलम्</summary>

यत् किंचित् सृज्यते येन सत्त्वजातेन वै द्विज । तस्य सृज्यस्य संभूतौ तत्सर्वं वै हरेस् तनुः ॥ 
</details>


<details open><summary>विश्वास-प्रस्तुतिः</summary>

> अहम् आत्मा गुडाकेश  
> सर्व-भूताशय-स्थितः ॥  
</details>

<details><summary>हिन्दी</summary>

(३) श्रीगीता में श्रीव्यास जी ने  
श्रीभगवान् के वचन के रूप में  
इस वचन का उल्लेख किया है कि 

> “अहमात्मा गुडाकेश सर्वभूताशयस्थितः" 

अर्थात् 

> हे अर्जुन ?  
> सर्वप्राणियों के हृदय में  
> मैं आत्मा के रूप में अवस्थित हूँ। 

इस वचन से भी शरीरात्मभाव सम्बन्ध स्पष्ट प्रकाश में आता है ।  
  
[[१३६]]  

</details>


<details><summary>मूलम्</summary>

अहम् आत्मा गुडाकेश सर्वभूताशयस्थितः ॥ </details>


<details open><summary>विश्वास-प्रस्तुतिः</summary>

> सर्वस्य चाहं हृदि संनिविष्टो  
> मत्तः स्मृतिर् ज्ञानम् अपोहनं च ॥ 
</details>

<details><summary>हिन्दी</summary>

(४) यह वचन भी श्रीगीता में उपलब्ध है कि 

"सर्वस्य चाहं हृदि संनिविष्टो मत्तः स्मृतिर्ज्ञानमपोहनं च” 

अर्थात् 

> हम सबके हृदय में अवस्थित हैं,  
> हमसे ही स्मृति ज्ञान एवं विस्मरण   
> जीवों को होते रहते हैं । 

इससे भी शरीरात्मभाव सम्बन्ध प्रमाणित होता है ।  

</details>


<details><summary>मूलम्</summary>

> सर्वस्य चाहं हृदि संनिविष्टो  
> मत्तः स्मृतिर् ज्ञानम् अपोहनं च ॥ 
</details>


## शरीर-शरीरि-भावोक्तिः
<details open><summary>विश्वास-प्रस्तुतिः</summary>

इत्य्-आदि--वेद-विद्-अग्रेसर--  
वाल्मीकि-पराशर-द्वैपायन-वचोभिश् च  
परस्य ब्रह्मणः सर्वस्यात्मत्वावगमात्  

चिद्--अ-चिद्-आत्मकस्य वस्तुनस्  
तच्-छरीरत्वावगमाच् च  

शरीरस्य शरीरिणं प्रति प्रकारतयैव पदार्थत्वात्,  …

</details>

<details><summary>हिन्दी</summary>

इन उदाहृत श्रुतिवचनों से तथा वेदज्ञों में अग्रेसर  
श्रीवाल्मीकि जी श्रीपराशर जी तथा श्रीवेदव्यास जी के वचनों से  
यह प्रमाणित होता है कि  
परब्रह्म सबका आत्मा है,  

तथा यह चेतनाचेतन पदार्थ उनका शरीर है ।  

आत्मा के प्रति  
सदा प्रकार अर्थात् विशेषण बनकर रहना  
शरीर का स्वभाव होता है ।  
</details>


<details><summary>मूलम्</summary>

इत्यादिवेदविदग्रेसरवाल्मीकिपराशरद्वैपायनवचोभिश् च  
परस्य ब्रह्मणः सर्वस्यात्मत्वावगमात् 

चिदचिदात्मकस्य वस्तुनस् तच्छरीरत्वावगमाच् च शरीरस्य शरीरिणं प्रति प्रकारतयैव पदार्थत्वाच्  
</details>


<details open><summary>विश्वास-प्रस्तुतिः</summary>

शरीर-शरीरिणोश् च धर्म-भेदे ऽपि +++(आप्त-सम्बन्धोऽपि च)+++  
तयोर् +++(धर्मजातयोर्)+++ अ-संकरात्  
</details>

<details><summary>हिन्दी</summary>

इनमें ऐसा गाढ सम्बन्ध है,  
जिससे शरीर आत्मा को छोड़कर  
जीवित रह ही नहीं सकता।  

यहाँ पर यह शंका होती है कि  
शरीर और आत्मा में स्वरूपभेद एवं धर्मभेद रहने पर भी  
इनमें सुदृढ़ सम्बन्ध होने के कारण  संभव है कि  
शरीर का गुणधर्म आत्मा में पहुँच जाय,  
तथा आत्मा का गुणधर्म शरीर में पहुँच जाय ।  
लोक में देखा जाता है कि  
गाढ सम्बन्ध होने पर  
एक का गुणधर्म  
दूसरे में चला जाता है ।  
उदाहरण -  
महापातकियों के साथ संसर्ग करने से  
संसर्ग करने वाले में महापातकित्व दोष आ जाता है ।  
जहाँ पर लवण उत्पन्न होता है,  
उस स्थान में पड़ा हुआ काष्ठ  
लवण संसर्ग से लवण बन जाता है ।  
उसी प्रकार  
प्रकृत में गाढ संसर्ग के कारण  
आत्मा में शरीरगत गुणधर्म  
तथा शरीर में आत्मगत गुणधर्म पहुँच सकते हैं,  
उससे इनमें धर्मसंकर हो सकता है।  
इस शंका का समाधान यह है कि  
गाढ सम्बन्ध होने पर भी इनमें धर्मसंकर नहीं होता ।  

आत्मसंसर्ग से न शरीर चेतन बन सकता है,  
न शरीर सम्बन्ध से आत्मा जढ बनता है ।  
गाढ सम्बन्ध होने पर भी असंकीर्ण धर्मों को लेकर रहना  
इनका स्वभाव है ।  
ब्रह्म सम्पूर्ण चेतनाचेतनरूपी  
शरीरों में अन्तरात्मा के रूप में  
गाढ सम्बन्ध रखने पर भी  
इनके दोषों से अस्पृष्ट होकर ही रहता है।  
</details>


<details><summary>मूलम्</summary>

शरीरशरीरिणोश् च धर्मभेदे ऽपि तयोर् असंकरात् 
</details>


<details open><summary>विश्वास-प्रस्तुतिः</summary>

"सर्व-शरीरं ब्रह्मे"ति  
ब्रह्मणो वैभवं **प्रतिपादयद्भिः** सामानाधिकरण्यादिभिर्  
मुख्य-वृत्तैः +++(न तु लक्षणादिवृत्तैः शब्दैः)+++  
सर्व-चेतनाचेतन-प्रकारं **ब्रह्मैवाभिधीयते**  
+++(“तत्त्वमसि", "सर्वं खल्विदं ब्रह्म” इत्यादिभिः)+++
। 
</details>

<details><summary>हिन्दी - सर्वत्र ब्रह्म-भानम्</summary>

किसी भी पदार्थ को देखें,  
तत्तच्छरीरक ब्रह्म ही दर्शन देता है  
यदि सूक्ष्मदृष्टि से देखा जाय ।  

साधारणरीति से बुद्धि  
स्थूल चेतनाचेतन पदार्थों का ही ग्रहण करके रह जाती है,  
यदि बुद्धि सूक्ष्म बनकर ग्रहण करे  
तो सर्वत्र तत्तच्छरीरक ब्रह्म का ग्रहण करती है,  
उस बुद्धि में सभी पदार्थ  
विशेषण रूप में तथा ब्रह्म विशेष्य रूप में उसी प्रकार भासते हैं  
जिस प्रकार द्रव्य को देखते समय  
जाति गुण और क्रिया विशेषण रूप में, द्रव्य विशेष्य रूप  
बुद्ध्यारूढ होते हैं ।  
जिस प्रकार जाति गुण और क्रिया  
द्रव्य के साथ २ ही एक बुद्धि में भासते हैं  
उसी प्रकार चेतनाचेतन प्रपञ्च ब्रह्म के साथ २ ही एक बुद्धि में भासने लगता है ।  

उस समय बुद्धि  
चेतनाचेतन-प्रपञ्च-शरीरक ब्रह्म का ही  
सर्वत्र दर्शन करती है  
ब्रह्म ही उन २ पदार्थों के रूपों को धारण करता हुआ  
दृष्टिगोचर होता है ।  
</details>


<details><summary>हिन्दी - ब्रह्माभिधानम्</summary>

इस प्रकार श्रुति  
ब्रह्म को सर्वशरीरक कहकर  
ब्रह्म के वैभव को इस प्रकार प्रतिपादन करती है कि  
इन सब पदार्थों को शरीर के रूप में  
ब्रह्म ही धारण करता है,  
नियमन करता है,  
इनसे उत्कर्ष पाता है,  
ये सब ब्रह्म के अत्यन्त परतन्त्र हैं,  
उसको नाना प्रकार से मुखोल्लास करने के लिये ही बने हुये हैं ।  

इस प्रकार वैभव को बतलाने के लिये ही  
“तत्त्वमसि" और "सर्वं खल्विदं ब्रह्म” इत्यादि अभेद श्रुतियाँ प्रवृत्त हैं ।  
ये श्रुतियाँ विभिन्न विशेषणों को लेकर बताये गये  
दोनों पदार्थों में ऐक्य का वर्णन करती हैं।  

इसलिये समानाधिकरण में [[१४०]]  निर्देश कही जाती हैं।  

इन समानाधिकरण निर्देशों से  
शब्द शक्ति के द्वारा-न कि लक्षणा के द्वारा -  
सर्वचेतनाचेतनविशिष्ट रूप में  
ब्रह्म ही अभिहित होता है ।  
</details>


<details><summary>मूलम्</summary>

सर्वशरीरं ब्रह्मेति ब्रह्मणो वैभवं प्रतिपादयद्भिः सामानाधिकरण्यादिभिर् मुख्यवृत्तैः सर्वचेतनाचेतनप्रकारं ब्रह्मैवाभिधीयते । 
</details>

## सामानाधिकरण्यम्

<details open><summary>विश्वास-प्रस्तुतिः</summary>

सामानाधिकरण्यं हि द्वयोः पदयोः  
प्रकार-द्वय-मुखेनैकार्थ-निष्ठत्वम् । 
</details>

<details><summary>हिन्दी - मुख्यवृत्तिः</summary>

उस प्रयोग को समानाधिकरण शब्दों का प्रयोग कहते हैं  
जिसमें विद्यमान  
दोनों पद विभिन्न विशेषणों को बतलाते हुये  
एक विशेष्य में पर्यवसान पाते हैं ।  

</details>


<details><summary>मूलम्</summary>

सामानाधिकरण्यं हि द्वयोः पदयोः प्रकारद्वयमुखेनैकार्थनिष्ठत्वम् । 
</details>


<details open><summary>विश्वास-प्रस्तुतिः</summary>

तस्य +++(प्रकारिणः)+++ चैतस्मिन् पक्षे मुख्यता +++(न तु लक्षणा, ध्वनिर् वा)+++।  
</details>

<details><summary>हिन्दी</summary>

यह समानाधिकरण निर्देश विशिष्टाद्वैतपक्ष में  
मुख्यवृत्ति अर्थात् शब्दशक्ति के अनुसार ही लग जाता है,  
लक्षणा को अपनाने की आवश्यकता नहीं पड़ती ।  

</details>


<details><summary>मूलम्</summary>

तस्य चैतस्मिन् पक्षे मुख्यता ।  
</details>

## तत् त्वम् असि

<details open><summary>विश्वास-प्रस्तुतिः</summary>

तथा हि "तत् त्वम्" इति सामानाधिकरण्ये   
"तद्" इत्यनेन  
जगत्-कारणं  
सर्व-कल्याण-गुण-गणाकरं  
निरवद्यं ब्रह्मोच्यते ।  
</details>

<details><summary>हिन्दी</summary>

तथाहि -  
"तत्त्वमसि ” इस अभेद निर्देश में  
तच्छब्द से वह ब्रह्म अभिहित होता है  
जो जगत् का कारण सर्वकल्याणगुणनिधि एवं निर्दोष है ।  
उपर्युक्त आकारों से युक्त ब्रह्म  
तच्छद का अर्थ है ।  

</details>


<details><summary>मूलम्</summary>

तथा हि तत् त्वम् इति सामानाधिकरण्ये तद् इत्यनेन जगत्कारणं सर्वकल्याणगुणगणाकरं निरवद्यं ब्रह्मोच्यते ।  
</details>


<details open><summary>विश्वास-प्रस्तुतिः</summary>

"त्वम्" इति च  
चेतन-सामानाधिकरण्य-वृत्तेन  
जीवान्तर्यामि-रूपि तच्-छरीरं  
तद्-आत्मतया ऽवस्थितं  
तत्-प्रकारं ब्रह्मोच्यते । 
</details>

<details><summary>हिन्दी</summary>

तच्छद एवं त्वं शब्द में  
एक विभक्ति प्रथमा लगी हुई है,  
इसलिये इन दोनों शब्दों के अर्थ अभेद सम्बन्ध से अन्वय रखते हैं ।  
इसलिये यहाँ " त्वं" शब्द से  
समक्ष अवस्थित जीव का अन्तर्यामी बना हुआ परब्रह्म अभिहित होता है ।  

वह परब्रह्म जीव को  
शरीर बनाकर  
उसमें अन्तरात्मा के रूप में  
सदा अवस्थित है।  
इसलिये वह सदा जीवविशिष्ट होकर रहता है ।  

समानविभक्ति को लेकर प्रवृत्त  
ये दोनों पद  
जगत्कारण ब्रह्म एवं जीवविशिष्ट ब्रह्म में  
अभेद को बतलाते हैं ।  
भाव यह है कि  
वह जगत्कारण ब्रह्म ही  
समक्ष अवस्थित जीव का अन्तर्यामी बनकर  
उस जीव से विशिष्ट होकर रहता है ।  

"तत्त्वमसि " वाक्य का यही अर्थं  
विशिष्टाद्वैत सिद्धान्त में माना जाता है ।  

यह अर्थ निदुष्ट है ।  
</details>


<details><summary>मूलम्</summary>

त्वम् इति च चेतनसामानाधिकरण्यवृत्तेन जीवान्तर्यामिरूपि तच्छरीरं तदात्मतयावस्थितं तत्प्रकारं ब्रह्मोच्यते । 
</details>


<details open><summary>विश्वास-प्रस्तुतिः</summary>

इतरेषु पक्षेषु +++(शङ्कर-मते विशेषण-परित्यागेन)+++ सामानाधिकरण्य+++(=विशिष्टयोर् विशेष्ये पर्यवसानम्)+++-हानिर्,  
+++(भास्करादि-मते)+++ ब्रह्मणः सदोषता च स्यात् ।
</details>

<details><summary>हिन्दी</summary>

इतरपक्षों में सामाधिकरण्य लक्षण की हानि,  
एवं ब्रह्म में सदोषत्व ऐसे दोष लग जाते हैं ।  

विशेषण रूप में विभिन्न धर्मों को बताते हुये  
दो शब्द एक विशेष्य में पर्यवसान पायें  
यही सामानाधिकरण्य का लक्षण है ।+++(5)+++  

श्रीशंकराचार्य के मत में तच्छब्द  
सर्वज्ञत्व इत्यादि विशेषणों को छोड़कर  
तथा त्वं शब्द  
अल्पज्ञत्व इत्यादि विशेषणों को छोड़कर  
चैतन्य भर को उपस्थापित करते हैं ।  
इस मत में विशेषणों को त्यागने के कारण  
सामानाधिकरण्य लक्षरा नहीं लगता है  
तथा ब्रह्म में अविद्या दोष मानना पड़ता है ।+++(5)+++ 

श्रीभास्कराचार्य के मत में  
जीव और ब्रह्म में अभेद मानने के कारण  
ब्रह्म में तच्छब्दप्रतिपाद्य कल्याणगुणों के विरुद्ध  
अज्ञत्व और दुःखित्यादि दोष लग जायेंगे ।  

यदि **त्वं** शब्द जीवत्व को छोड़कर  
वस्तु मात्र को कहे  
तो त्वं शब्द के मुख्यार्थं को त्यागना होगा,  
और सामानाधिकरण्य लक्षण की हानि भी होगी ।  

श्री-यादव-प्रकाश के मत में  
जीव और ईश्वर  
ब्रह्म का अंश माने जाते हैं  
जिस प्रकार मृत्तिका के अंश बने हुये  
घट और शराव में अभेद नहीं होता है  
उसी प्रकार ब्रह्म के अंश ईश्वर और जीव में  
अभेद नहीं हो सकता । 

अभेद होने [[१४१]] पर  
ईश्वर में सर्वज्ञत्वादि गुणों के विरुद्ध  
अल्पज्ञत्व और दुःखित्व इत्यादि दोष आ जाते हैं ।  
इस प्रकार तीनों पक्षों में प्रतिपादित अर्थ  
दोषदूषित है  
अतएव त्याज्य है । 

विशिष्टाद्वैतसिद्धान्त में वर्णित अर्थ निदुष्ट है,  
अतएव संग्राह्य है ।  

</details>


<details><summary>मूलम्</summary>

इतरेषु पक्षेषु सामानाधिकरण्यहानिर् ब्रह्मणः सदोषता च स्यात् ।
</details>

## प्रलये सृष्टौ च विशिष्टम् ब्रह्म
<details open><summary>विश्वास-प्रस्तुतिः</summary>

एतद् उक्तं भवति -  
"ब्रह्मैवम् अवस्थितम्" इत्य् अत्रैवं-शब्दार्थ-भूत-प्रकारतयैव  
विचित्र-चेतनाचेतनात्मक-प्रपञ्चस्य   
+++(सृष्टौ)+++ स्थूलस्य, +++(प्रलये)+++ सूक्ष्मस्य च सद्-भावः । 
</details>

<details><summary>हिन्दी</summary>

> यहाँ पर यह प्रश्न उठता है कि  
उपनिषदों से विदित होता है कि  
सृष्टि के पूर्व एक ब्रह्म ही था,  
इससे मानना पड़ता है कि  
प्रलयकाल में चेतन और अचेतन नहीं थे ।  
उस समय चेतनाचेतनों के साथ  
ब्रह्म का शरीरात्मभावसम्बन्ध कैसे माना जा सकता है ? 

इस प्रश्न के उत्तर में  
श्रीरामानुज स्वामी जी कहते हैं कि  
उपनिषदों से यह भी विदित होता है कि  
वह ब्रह्म जगत् का उपादान कारण एवं निमित्त कारण है,  
साथ ही वह ब्रह्म निर्विकार एवं निर्दोष भी है ।  

निमित्त कारण होने से  
ब्रह्म में सर्वज्ञत्व एवं सत्यसंकल्पत्व इत्यादि गुण सिद्ध होते हैं ।  

> ब्रह्म जगत् का उपादान कारण होता हुआ निर्विकार है,  
इसमें विरोध उपस्थित होता है  
क्योंकि जो कारण कार्यरूप में परिणत होता है  
वही उपादान कारण है ।  
उपादान कारण विकार वाला होता है ।  
यदि ब्रह्म उपादान कारण है  
तो वह सविकार होगा,  
यदि ब्रह्म निर्विकार है  
तो वह उपादान कारण नहीं बन सकता ।  
ब्रह्म में निर्विकारत्व एवं उपादानत्व साथ नहीं रह सकते,  
इनमें परस्पर विरोध है ।  

इस विरोध को दूर करने के लिये  
यह मानना पड़ता है कि  
प्रलयकाल में अत्यन्त सूक्ष्मरूप में  
चेतनाचेतनतत्त्व ब्रह्म में संबद्ध रहते हैं ।  
अतएव प्रकृति एवं जीव,  
शास्त्रों में अज एवं नित्य कहे गये हैं ।+++(5)+++  
यदि जीवों को अनित्य मानें तो  
उनकी उत्पत्ति एवं विनाश मानना होगा ।  
ऐसी स्थिति में दो दोष लग जायेंगे  
(१) जीव अपने द्वारा किये गये कर्मों का फल  
विना भोगे ही विनष्ट हो जाते हैं ।  
(२) उत्पन्न होने वाले नये जीवों को  
कर्म किये बिना ही फल भोगना पड़ता है । 

ये दोनों दोष कर्म सिद्धान्त के अनुसार  
महान् दोष हैं ।  
इन दोषों को दूर करने के लिये  
जीवों को नित्य मानना पड़ता है । 

प्रलयकाल में ब्रह्म सूक्ष्म चेतनाचेतनों से विशिष्ट होकर रहता है ।  
वह स्वयं निर्विकार रहता हुआ  
सूक्ष्म चेतनाचेतनों के द्वारा जगत् के रूप में परिणत हो जाता है ।  
इसलिये जगत् का उपादान कारण कहलाता है ।  
ब्रह्म के निर्विकारत्व के साथ  
उपादान कारणत्व को बनाये रखने के लिये  
प्रलयकाल में भी सूक्ष्मरूप से चेतनाचेतनों का सद्भाव मानना [[१४२]]  होगा ।  
प्रलयकाल में वे चेतनाचेतन  
ब्रह्म का परतन्त्र विशेषण बनकर रहते हैं ।  
शरीर बनकर रहते हैं ।  
इन विशेषणों से विशिष्ट होकर  
उस समय ब्रह्म रहता है ।  

प्रलयकाल में ब्रह्म कैसा रहता है ?  
इस प्रश्न का उत्तर  
ब्रह्म को निमित्तकारण एवं उपादान कारण मानने वाले वैदिकों को  
इस प्रकार देना होगा कि  
प्रलयकाल में ब्रह्म सर्वज्ञत्व और सत्यसंकल्पत्व और शक्ति इत्यादि कल्याणगुणों से युक्त होकर रहता है,   
तथा सूक्ष्म चेतनाचेतनरूपी शरीर से ( परतन्त्र विशेषण से) विशिष्ट होकर रहता है ।  

वही ब्रह्म सृष्टिकाल में स्थूल चेतनाचेतनों से विशिष्ट होकर रहता है ।  
प्रलयकाल में चेतनाचेतन नामरूपविभागहीन होकर रहते हैं  
यही उनकी सूक्ष्मावस्था एवं एकत्वावस्था कही जाती है ।+++(5)+++  
सृष्टिकाल में चेतनाचेतन नामरूपविभाग को प्राप्त करते हैं,  
यही उनकी स्थूलावस्था एवं बहुत्वावस्था कहलाती है ।  

</details>


<details><summary>मूलम्</summary>

एतद् उक्तं भवति -  
ब्रह्मैवम् अवस्थितम् इत्य् अत्रैवंशब्दार्थभूतप्रकारतयैव विचित्रचेतनाचेतनात्मकप्रपञ्चस्य स्थूलस्य सूक्ष्मस्य च सद्भावः । 

</details>

<details open><summary>विश्वास-प्रस्तुतिः</summary>

तथा च "बहु स्यां प्रजायेये"त्य् अयम् अर्थः संपन्नो भवति । 
</details>

<details><summary>हिन्दी</summary>

ब्रह्म शरीर बनकर  
परतन्त्र विशेषण के रूप में अवस्थित चेतनाचेतनों के द्वारा  
प्रलयकाल में एकत्वावस्था को  
तथा सृष्टिकाल में बहुत्वावस्था को प्राप्त होता है ।  

अतएव उपनिषद् वर्णन करती है कि  
"तदैक्षत बहु स्यां प्रजायेय"  
अर्थात्  
उस परब्रह्म ने संकल्प किया कि (चेतनाचेतनों के द्वारा)  
एकत्वावस्था को प्राप्त हुआ मैं  
(उन चेतनाचेतनों के द्वारा)  
बहु बन जाऊँ, तदर्थ उत्पन्न होऊँ । 

सृष्टिकाल एवं प्रलयकाल में  
सदा चेतनाचेतनप्रपञ्च  
ब्रह्म का परतन्त्र विशेषण बनकर रहता है,  
स्वतन्त्र होकर नहीं ।  
ब्रह्म सदा इससे विशिष्ट होकर रहता है ।  
ब्रह्म को समझ में लेते समय चेतनाचेतन तत्त्वों से विशिष्ट रूप में ही  
समझ में लाना चाहिये ।  

</details>


<details><summary>मूलम्</summary>

तथा च बहु स्यां प्रजायेयेत्ययमर्थः संपन्नो भवति । 
</details>


<details open><summary>विश्वास-प्रस्तुतिः</summary>

तस्यैवेश्वरस्य कार्यतया कारणतया च  
नाना-संस्थान+++(=आकृति)+++-संस्थितस्य  
संस्थानतया चिद्--अ-चिद्--वस्तु-जातम् अवस्थितम् इति ।
</details>

<details><summary>हिन्दी</summary>

जिस प्रकार देवदत्त को सुनते समय  
शरीर विशिष्ट देवदत्त समझ में आता है,  
उसी प्रकार ब्रह्म को समझते समय  
चेतनाचेतनशरीरधारी ब्रह्म समझ में आ जाता है ।  
चेतनाचेतन तत्त्व विशेषण रूप में समझ में आ जाते हैं,  
उनको पृथक् कहने की आवश्यकता नहीं ।  
ब्रह्म जब कारण बनता है,  
तब सूक्ष्म चेतनाचेतन शरीरधारी होकर रहता है ।  
ब्रह्म जब कार्य बन जाता है  
तब स्थूल चेतनाचेतन शरीरधारी होकर रहता है।  
दोनों ही परिस्थितियों में  
चेतनाचेतन तत्त्व शरीर के रूप में  
ब्रह्म का परतन्त्र विशेषण बनकर रहते हैं,  
स्वतन्त्र होकर नहीं ।  
इसलिये ब्रह्म का चेतनाचेतनों के साथ  
सदा शरीरात्मभावसम्बन्ध बना रहता है ।  

</details>


<details><summary>मूलम्</summary>

तस्यैवेश्वरस्य कार्यतया कारणतया च नानासंस्थानसंस्थितस्य संस्थानतया चिदचिद्वस्तुजातम् अवस्थितम् इति ।
</details>

## द्रव्यस्य विशेषणत्वम्

<details open><summary>विश्वास-प्रस्तुतिः</summary>

> ननु च संस्थान+++(=आकृति)+++-रूपेण प्रकारतयैवं-शब्दार्थत्वम्  
> जाति-गुणयोर् एव दृष्टं,  
> न द्रव्यस्य ।  
स्व-तन्त्र-सिद्धि-योग्यस्य पदार्थस्य  
+एवं-शब्दार्थतयेश्वरस्य प्रकार-मात्रत्वम् अयुक्तम् । 
</details>

<details><summary>हिन्दी</summary>

यहाँ पर यह प्रश्न उठता है कि 

> जाति और गुण द्रव्य के साथ गाढ सम्बन्ध रखते हैं,  
> वे रहते समय कभी भी द्रव्य को छोड़कर अलग नहीं होते ।  
> अतएव उन जाति और गुणों के वाचक शब्द [[१४३]] उनको बतलाकर विरत नहीं होते,  
> किन्तु उनका आश्रय बनने वाले द्रव्य तक को बतलाते हैं ।  
> उन शब्दों के द्वारा बतलाया जाने वाला द्रव्य  
> जातिविशिष्ट एवं गुणविशिष्ट रूप में बुद्ध्यारूढ होता है ।  
> जाति और गुण उस द्रव्य के विशेषणरूप में उसी बुद्धि में भासते हैं ।  
> "यह गौ है" इस प्रयोग में  
> "यह " शब्द सामने उपस्थित द्रव्यविशेष का वाचक है ।  
> "गो" शब्द गोत्वजाति को बतलाता हुआ  
> उसको आश्रय देने वाले द्रव्य तक को बतलाता है ।  
> अतएव वहाँ दोनों शब्दों के अर्थों का  
> अभेद सम्बन्ध से अन्वय होता है  
> वे शब्द समानाधिकरण अर्थात् एकार्थवाचक माने जाते हैं ।  
> 
> "यह घट नील है" इस प्रयोग में नीलशब्द नीलरूप को बतलाता हुआ  
> उसको आश्रय देने वाले द्रव्य तक को बतलाता है,  
> अतएव वहाँ उन दोनों शब्दों के अर्थों में  
> अभेद सम्बन्ध से अन्वय होता है ।  
> वे दोनों शब्द समानाधिकरण अर्थात् एकार्थवाचक माने जाते हैं ।  
> 
> ये जातिवाचक शब्द तथा गुणवाचक शब्द  
> जाति और गुण को प्रकाररूप में अर्थात् विशेषरूप में बतलाते हुये  
> उनके आश्रय द्रव्य तक के जो वाचक होते हैं  
> उसका कारण यही है कि  
> जाति और गुण द्रव्य के साथ गाढ संबद्ध हैं,  
> द्रव्य को छोड़कर अलग नहीं होते ।+++(5)+++  
> जाति और गुण द्रव्य परतन्त्र हैं ।  
> 
> यह बात द्रव्य में देखने में नहीं आती  
> क्योंकि द्रव्य स्वतन्त्र सत्ता रखता है ।  
> वह दूसरे किसी द्रव्य से  
> गाढ सम्बन्ध नहीं रखता ।  
> वह स्वतन्त्र प्रतीत होने वाला पदार्थ है ।  
> उसको किसी दूसरे द्रव्य का विशेषण बनकर भासित होने की  
> आवश्यकता नहीं । 
> 
> विशिष्टाद्वैत सिद्धान्त में चेतन और अचेतन द्रव्य माने जाते हैं।  
> अतएव वे स्वतन्त्र रहने एवं प्रतीत होने योग्य हैं,  
> इनको ईश्वर (जो दूसरा द्रव्य है) के प्रति प्रकार बनकर भासने की आवश्यकता नहीं ।  
> इनके वाचक शब्द इन्हीं को बतलाकर  
> विरत हो सकते हैं ।  
> वे शब्द ईश्वर तक को नहीं बतला सकते ।  
> ये चेतनाचेतन द्रव्य ईश्वर का प्रकार बनकर क्यों रहेंगे,  
> इनके वाचक शब्द भी ईश्वर तक को क्यों बतलायेंगे,  
> यह प्रश्न है । 

</details>



<details><summary>मूलम्</summary>

ननु च संस्थानरूपेण प्रकारतयैवंशब्दार्थत्वम् जातिगुणयोर् एव दृष्टं न द्रव्यस्य ।  
स्वतन्त्रसिद्धियोग्यस्य पदार्थस्यैवंशब्दार्थतयेश्वरस्य प्रकारमात्रत्वम् अयुक्तम् । 
</details>


<details open><summary>विश्वास-प्रस्तुतिः</summary>

उच्यते -  
द्रव्यस्यापि दण्ड-कुण्डलादेर् द्रव्यान्तर-प्रकारत्वं दृष्टम् एव । 
</details>

<details><summary>हिन्दी</summary>

इस प्रश्न का उत्तर यह है कि  
द्रव्य भी दूसरे द्रव्य का प्रकार अर्थात् विशेषण बनकर  
रह सकता है।  
लोक में कहा जाता है कि  
"यह पुरुष दण्डवाला है"  
"वह पुरुष कुण्डलवाला है" ।  
यहाँ दण्ड और कुण्डल द्रव्य होते हुये  
पुरुष — जो द्रव्य है— के प्रति विशेषण बनकर प्रतीत होते हैं ।  
इससे सिद्ध होता है कि  
एक द्रव्य दूसरे द्रव्य का विशेषण बन सकता है ।  
ऐसी स्थिति में चेतनाचेतन द्रव्यों को  
ईश्वरद्रव्य के प्रति विशेषण बनकर भासने में  
किसी को भी आपत्ति नहीं करनी चाहिये ।  

</details>


<details><summary>मूलम्</summary>

उच्यते द्रव्यस्यापि दण्डकुण्डलादेर् द्रव्यान्तरप्रकारत्वं दृष्टम् एव । 
</details>

## शरीरि-वाच्यता मतुब्-अभावेऽपि
<details open><summary>विश्वास-प्रस्तुतिः</summary>

> ननु च दण्डादेः स्वतन्त्रस्य द्रव्यान्तरप्रकारत्वे मत्वर्थीयप्रत्ययो दृष्टः -  
यथा दण्डी कुण्डलीति ।  
</details>

<details><summary>मूलम्</summary>

ननु च दण्डादेः स्वतन्त्रस्य द्रव्यान्तरप्रकारत्वे मत्वर्थीयप्रत्ययो दृष्टः -  
यथा दण्डी कुण्डलीति ।  
</details>

<details open><summary>विश्वास-प्रस्तुतिः</summary>

> अतो गोत्वादि-तुल्यतया  
> चेतनाचेतनस्य द्रव्य-भूतस्य वस्तुन  
> ईश्वर-प्रकारतया सामानाधिकरण्येन प्रतिपादनं  
> न युज्यते । 
</details>

<details><summary>हिन्दी</summary>

[[१४४]]  
  
इस पर यह शंका होती है कि 

> दण्ड आदि द्रव्य स्वतन्त्र होते हुये  
> कभी २ दूसरे द्रव्य के विशेषण बन जाते हैं।  
> वहाँ केवल दण्ड शब्द से  
> दण्डवाले पुरुष का बोध नहीं होता ।  
> वहाँ दण्ड शब्द के साथ " वाला” इत्यादि शब्दों -  
> जो संस्कृत भाषा के मत्वर्थीयप्रत्यय के समानार्थक हैं—  
> को जोड़कर " दण्डवाला "  
> ऐसा कहने पर ही  
> दण्डवाले पुरुष का बोध होता है ।  
> 
> जातिवाचक गोशब्द गुणवाचक नील आदि शब्द,  
> विना "वाला" इत्यादि शब्दों का सहारा लिये ही  
> गोत्वजाति वाले पदार्थ का तथा नीलरूप वाले पदार्थ का बोध कराते हैं,  
> द्रव्यवाचक दण्ड आदि शब्द " वाला" इत्यादि शब्दों का सहारा लेकर ही " दण्डवाले" इत्यादि अर्थों को बतलाते हैं ।  
> विशिष्टाद्वैतसिद्धान्त के अनुसार चेतन और अचेतन द्रव्य हैं ।  
> यदि वे ईश्वर का विशेषण होकर भायेंगे  
> तो चेतनाचेतनवाचक शब्द " वाला" इत्यादि शब्दों का सहारा लेकर ही  
> ईश्वर तक का बोध करा सकते हैं ।  
> 
> चेतनाचेतनवाचक शब्द "वाला" इत्यादि शब्दों का सहारा लिये विना  
> ईश्वर तक का बोध नहीं करा सकते हैं  
> "वाला" इत्यादि शब्द साथ न जुड़ने पर  
> चेतनाचेतनवाचक उसी प्रकार चेतनाचेतन पदार्थों को बतलाकर विरत हो जायेंगे,  
> जिस प्रकार केवल दण्डशब्द दण्डमात्र को बतलाकर विरत हो जाता है ।  
> 
> ऐसी स्थिति में विशिष्टाद्वैतसिद्धान्त में चेतनाचेतनद्रव्यवाचक शब्दों को  
> गुणवाचक एवं जातिवाचक शब्दों के समान मानकर  
> यह कहना कि  
> जिस प्रकार जातिवाचक शब्द और गुणवाचक शब्द  
> जाति और गुणों को बतलाते हुये  
> उनका आश्रय बनने वाले द्रव्य तक का बोध कराते हैं  
> वैसे ही चेतनाचेतनद्रव्यवाचक शब्द भी  
> उन द्रव्यों को बतलाते हुये  
> उनका आत्मा बने हुये ईश्वर तक का बोध कराते हैं -  
> कैसे संगत हो सकता है ? 
> 
> जाति और गुण द्रव्य परतन्त्र पदार्थ हैं,  
> इसलिये उनके वाचक शब्द द्रव्य तक का बोध करा सकते हैं चेतनाचेतनद्रव्य दण्ड आदि की तरह स्वतन्त्र पदार्थ हैं,  
> इनके वाचक शब्द " वाला" इत्यादि शब्दों का सहारा लिये विना ही कैसे ईश्वर तक का बोध करा सकते हैं ।  
> चेतनाचेतन द्रव्यों को जाति और गुण के समान कैसे मान सकते हैं ? 

यह शंका है। 

</details>


<details><summary>मूलम्</summary>

अतो गोत्वादितुल्यतया चेतनाचेतनस्य द्रव्यभूतस्य वस्तुन ईश्वरप्रकारतया सामानाधिकरण्येन प्रतिपादनं न युज्यते । 
</details>


<details open><summary>विश्वास-प्रस्तुतिः</summary>

अत्रोच्यते -  
गौर् अश्वो मनुष्यो देव इति  
भूत-संघात-रूपाणां द्रव्याणाम् एव  

> देवदत्तो +++(शरीरेण)+++ मनुष्यो जातः +++(आत्म-निष्ठ-)+++पुण्य-विशेषेण  
> यज्ञदत्तो +++(शरीरेण)+++ गौर् जातः पापेन,  
> अन्यश् चेतनः पुण्यातिरेकेण +++(शरीरेण)+++ देवो जात 

इत्य्-आदि-देवादि-शरीराणां  
चेतन-प्रकारतया  
लोक-देवयोः +++(शरीरयोः)+++ सामानाधिकरण्येन  
+++(देव-शरीरवान्, गौशरीरवान् इत्यादि मतुपा विना)+++  
प्रतिपादनं दृष्टम् ।  
+++(नैतद् अ-शरीर-द्रव्येषु दृश्येतेति - तेषां सत्तायां स्वतन्त्रत्वात्।)+++
</details>

<details><summary>हिन्दी</summary>

यह निर्णय लौकिक प्रयोगों पर ध्यान देने पर  
हृदयंगम हो जाता है।  
लोक में गौ अश्व मनुष्य और देव इत्यादि शब्द  
विभिन्न शरीरों के वाचक माने जाते हैं,  
ये शरीर पञ्चमहाभूतों के मिश्रण से बने हुये द्रव्य हैं ।  
इन शरीरों के वाचक शब्द  
आत्मा तक का बोध कराते देखे गये हैं ।  

लोक में यह कहा जाता है कि  

> देवदत्त पुण्यविशेष से  
मनुष्य पैदा हो गया है,  
यज्ञदत्त पापकर्म के कारण  
बैल बन गया है,  
दूसरा चेतन अधिक पुण्य के कारण  
देव हो गया है इत्यादि । 

पुण्य और पाप आत्मा में रहते हैं ।  
देव मनुष्य गौ इत्यादि शब्द शरीरवाचक हैं,  
शरीर और आत्मा भिन्न २ पदार्थ हैं ।  
" पुण्य से देवदत्त मनुष्य बन गया"  
इस प्रयोग का यह अर्थ नहीं हो सकता कि  
देवदत्त आत्मा मनुष्य शरीर बन गया है,  
किन्तु यही अर्थ है कि देवदत्त आत्मा मनुष्य शरीर वाला बन गया है।  

ऐसे ही दूसरे प्रयोगों का भी अर्थ समझना चाहिये ।  
यहाँ शरीरवाचक मनुष्य आदि शब्द,  
विना "वाला" इत्यादि शब्दों का सहारा लिये ही मनुष्य शरीर वाले आत्मा तक का बोध कराते हैं ।  

इसका कारण यही है कि  
जिस प्रकार जाति का व्यक्ति के प्रति परतन्त्र विशेषण बनकर रहना स्वभाव है,  
जिस प्रकार गुण का द्रव्य के प्रति परतन्त्र विशेषण बनकर रहना स्वभाव है   
उसी प्रकार ही शरीर द्रव्य का भी आत्मा के प्रति परतन्त्र विशेषण बनकर रहना स्वभाव है ।  
अतएव शरीरद्रव्य वाचक शब्द “बाला” इत्यादि शब्दों का सहारा लिये विना ही  आत्मा तक का बोध कराने में समर्थ होते हैं ।  
चेतनाचेतन द्रव्य ईश्वर का शरीर है,  
ईश्वर इनका आत्मा है ।  
इसलिये चेतनाचेतनवाचक शब्द भी  
शरीरवाचक होने के कारण  
चेतनाचेतनों को बतलाते हुये  
इनमें अन्तरात्मा के रूप में अवस्थित  
ईश्वर तक का बोध करा सकते हैं ।  
</details>


<details><summary>हिन्दी- शरीर-पारतन्त्र्यम्</summary>

इसका समाधान यह है कि  
जिस प्रकार जाति व्यक्ति के और गुण द्रव्य के परतन्त्र होकर रहते हैं,  
उनका सम्बन्ध छोड़कर रह नहीं सकते,  
वैसे ही शरीर द्रव्य होने पर भी  
आत्मा का परतन्त्र होकर रहता है,  
आत्मा का सम्बन्ध छूटने पर  
उसी रूप में  
एक क्षण भी रह नहीं सकता,  
आत्मसम्बन्ध छूटते ही मिटने लगता है ।  

भले ही दण्ड आदि द्रव्य  
स्वतन्त्र होकर रह सकें,  
किन्तु शरीर द्रव्य आत्मा को छोड़कर स्वतन्त्र होकर रह नहीं सकता ।  
अन्यान्य द्रव्य और शरीर द्रव्य में यह महान् अन्तर है ।+++(5)+++ 

इस अन्तर को हृदयंगम करने पर  
यह बात समझ में आ जायेगी कि  
स्वतन्त्र दण्ड आदि द्रव्यों के वाचक शब्द  
"वाला" इत्यादि शब्दों का सहारा लेकर ही दण्ड [[१४५]] वाले पुरुष को बता सकते हैं,  
किन्तु सदा आत्मा के प्रति परतन्त्र होकर रहने वाले शरीर द्रव्य के वाचक शब्द  
विना “वाला” इत्यादि शब्दों का सहारा लिये ही  
इन शरीरों के आत्मा तक का बोध करा सकते हैं ।  
</details>

<details><summary>मूलम्</summary>

अत्रोच्यते गौर् अश्वो मनुष्यो देव इति भूतसंघातरूपाणां द्रव्याणाम् एव देवदत्तो मनुष्यो जातः पुण्यविशेषेण यज्ञदत्तो गौर्जातः पापेन, अन्यश् चेतनः पुण्यातिरेकेण देवो जात इत्यादिदेवादिशरीराणां चेतनप्रकारतया लोकदेवयोः सामानाधिकरण्येन प्रतिपादनं दृष्टम् ।
</details>


### अ-पृथक्-सिद्धिः कारणम्
<details open><summary>विश्वास-प्रस्तुतिः</summary>

अयम् अर्थः -  
जातिर् वा गुणो वा द्रव्यं वा  
न +++(मतुपा विना प्रकारि-पर्यन्त-वचन-सामर्थ्ये←)+++ तत्रादरः ।  
</details>

<details><summary>हिन्दी - पूर्वपक्षः</summary>

यहाँ पर यह प्रश्न उठता है कि 

> जहाँ पर जो पदार्थ स्वयं अद्रव्य होता हुआ  
> द्रव्य के प्रति विशेषण होकर रहता है वहीं उस पदार्थ को बतलाने वाला शब्द  
> उसका आश्रय बनने वाले द्रव्य तक को बता सकता है।  
वैसे पदार्थ जाति और गुण हो हैं ।  
इनका वाचक शब्द द्रव्य तक को बता सकता है ।  
यदि कहीं [[१४६]] एक द्रव्य दूसरे द्रव्य का विशेषण बनकर रहता है तो वहाँ विशेषण द्रव्य का वाचक शब्द, विशेष्य द्रव्य  को लक्षणा से ही बता सकता है ।  
>
> आत्मा के प्रति विशेषरण बनने वाले शरीर द्रव्य का वाचक  
> मनुष्यादि शब्द लक्षणा से ही आत्मा को बता सकता है,  
> शक्ति से नहीं ।  
> 
> ऐसी स्थिति में विशिष्टाद्वैत सिद्धान्त में यह कैसे माना जाता है कि  
> शरीरवाचक शब्द आत्मा को शब्दशक्ति से बताते हैं ? 

यह प्रश्न है । 

</details>




<details><summary>मूलम्</summary>

अयमर्थः   
जातिर्वा गुणो वा द्रव्यं वा न तत्रादरः ।  
</details>

<details open><summary>विश्वास-प्रस्तुतिः</summary>

कंचन द्रव्य-विशेषं प्रति  
विशेषणतयैव यस्य सद्-भावस्  
तस्य तद्--अ-पृथक्-सिद्धेस्  
तत्-प्रकारतया तत्-सामानाधिकरण्येन +++(मतुपा विना)+++ प्रतिपादनं युक्तम् । 
</details>

<details><summary>हिन्दी</summary>

इस प्रश्न का उत्तर श्रीरामानुज स्वामी जी ने इस प्रकार दिया कि  

> कौनसा शब्द आश्रय द्रव्य तक का वाचक है ?  

इस प्रकार प्रश्न उपस्थित होने पर  
कोई यह उत्तर देते हैं कि  

> जातिवाचक शब्द जाति का आश्रय बनने वाले पदार्थ तक का वाचक होता है ।  

उनका यह उत्तर समीचीन नहीं  
क्योंकि इनके कथन के अनुसार गुणवाचक शब्द  
गुण वाले द्रव्य तक के वाचक नहीं बनेंगे ।  
लोक में वे द्रव्य तक के वाचक माने जाते हैं ।  

उस प्रश्न का यदि कोई यह उत्तर दे कि 

> गुणवाचक शब्द गुणों का आश्रय बनने वाले द्रव्य तक के वाचक होते हैं,  

उनका यह उत्तर भी समीचीन नहीं क्योंकि  
उनके कथन के अनुसार जातिवाचक शब्द जात्याश्रय व्यक्ति के वाचक नहीं बनने पायेंगे ।  
लोक में जातिवाचक शब्द जात्याश्रय व्यक्ति के वाचक माने गये हैं । 

इसी प्रकार यदि कोई उपर्युक्त प्रश्न का यह उत्तर दे कि 

> विशेषण बने हुये शरीर द्रव्य का वाचक  
> आश्रय आत्मद्रव्य तक का वाचक होता है 

तो उनका यह उत्तर भी अन्यान्य स्थल में निर्वाह न होने के कारण  
असमीचीन ही है । 

ऐसी स्थिति में यह प्रश्न उठता है कि  
उपर्युक्त प्रश्न का समीचीन उत्तर क्या है ?  
उत्तर यह है कि  
किसी द्रव्य के प्रति  
विशेषण बनकर रहना ही  
जिस पदार्थ का स्वभाव है,  
वह पदार्थ उस द्रव्य से गाढ सम्बन्ध रखता है,  
उस द्रव्य को छोड़कर रह ही नहीं सकता  
अतएव वह पदार्थ उस द्रव्य का प्रकार अर्थात् विशेषण बनकर दी प्रतीत होता है,  
उस पदार्थ का वाचक शब्द  
आश्रय देने वाले द्रव्य तक का वाचक होता है ।  
वैसे पदार्थ जाति गुण और शरीर ये तीन ही हैं।+++(5)+++  
इनमें जाति, व्यक्ति को छोड़कर न रह सकने के कारण व्यक्ति का विशेषण बनकर रहती है,  
यह इसका स्वभाव है,  
अतएव जातिवाचक गो इत्यादि शब्द व्यक्ति का वाचक हो जाता है ।  
गुण, क्रम को छोड़कर न रह सकने के कारण  
द्रव्य का विशेषण बनकर रहता है,  
यह इसका स्वभाव है ।  

अतएव गुणवाचक नील आदि शब्द  
गुण वाले द्रव्य तक बाचक होते हैं।  

शरीर आत्मा को छोड़कर नहीं रह सकने के कारण  
आत्मा का विशेषण चनकर रहता है,  
यह शरीर का स्वभाव है,  
इसलिये शरीरवाचक मनुष्य आदि शब्द आत्मा तक का वाचक हो जाता है ।  
इस प्रकार व्यवस्था देनी चाहिये । 

</details>


<details><summary>मूलम्</summary>

कंचन द्रव्यविशेषं प्रति विशेषणतयैव यस्य सद्भावस् तस्य तदपृथक्सिद्धेस् तत्प्रकारतया तत्सामानाधिकरण्येन प्रतिपादनं युक्तम् । 
</details>


<details open><summary>विश्वास-प्रस्तुतिः</summary>

यस्य पुनर् द्रव्यस्य पृथक्-सिद्धस्यैव  
कदाचित् क्वचिद् द्रव्यान्तर-प्रकारत्वम् इष्यते  
तत्र मत्वर्थीय-प्रत्यय इति विशेषः । 
</details>

<details><summary>हिन्दी</summary>

जहाँ स्वतन्त्र रहने वाला द्रव्य  
कहीं किसी समय किसी द्रव्य का विशेषण बनता है,  
वहाँ “वाला" इत्यादि मत्वर्थीयप्रत्यय की आवश्यकता होती है ।  
"वाला" इत्यादि शब्दों का सहारा लेकर ही वह शब्द जो विशेषण द्रव्य का वाचक है विशेष्य द्रव्य को बता सकता है ।  
दण्ड स्वतन्त्र रहने वाला पदार्थ है, यदि वह कहीं पुरुष का विशेषण बनता है  
तो दण्डवाचक शब्द " वाला” शब्द का सहारा लेकर ही दण्ड वाले पुरुष को बताता है ।  
"दण्डवाला" कहने पर ही दण्ड वाले पुरुष का बोध होता है, केवल दण्ड कहने पर नहीं ।  

</details>


<details><summary>मूलम्</summary>

यस्य पुनर् द्रव्यस्य पृथक्सिद्धस्यैव कदाचित्क्वचिद्द्रव्यान्तरप्रकारत्वम् इष्यते तत्र मत्वर्थीयप्रत्यय इति विशेषः । 
</details>


## ब्रह्मणः सर्व-शब्द-वाच्यता 

<details open><summary>विश्वास-प्रस्तुतिः</summary>

एवम् एव 

> स्थावर-जङ्गमात्मकस्य सर्वस्य वस्तुन  
ईश्वर-शरीरत्वेन तत्-प्रकारतयैव स्व-रूपसद्-भाव 

इति 

> तत्-प्रकारीश्वर एव तत्-तच्-छब्देनाभिधीयत  

इति तत्-सामानाधिकरण्येन प्रतिपादनं युक्तम् । 
</details>

<details><summary>हिन्दी</summary>

[[१४७]]  

यहाँ पर यह प्रश्न उठता है कि  

> शरीरवाचक मनुष्यादि-शब्द  
भले ही जीवात्मा तक के वाचक हों,  
जगत् में विद्यमान सभी पदार्थों के वाचक शब्द  
ईश्वर तक के वाचक क्यों कर हो सकते हैं ?  

इसका उत्तर यह है कि  
जगत् में अन्तर्गत स्थावर जंगमात्मक  सभी पदार्थ  
ईश्वर का शरीर हैं,  
ईश्वर के प्रति विशेषण बनकर रहना  
यही इनका स्वभाव है ।  
इसलिये स्थावर जंगम इत्यादि पदार्थों के वाचक शब्द  
इन पदार्थों का अन्तरात्मा बनने वाले ईश्वर तक के वाचक होते हैं ।  
यह युक्त ही है ।  

तत्तत्पदार्थों के वाचक शब्द  
परमात्मा के वाचक होते हैं ।  
</details>


<details><summary>मूलम्</summary>

एवम् एव स्थावरजङ्गमात्मकस्य सर्वस्य वस्तुन ईश्वरशरीरत्वेन तत्प्रकारतयैव स्वरूपसद्भाव इति तत्प्रकारीश्वर एव तत्तच्छब्देनाभिधीयत इति तत्सामानाधिकरण्येन प्रतिपादनं युक्तम् ।  
</details>


<details open><summary>विश्वास-प्रस्तुतिः</summary>

तद् एवैतत् सर्वं पूर्वम् एव नाम-रूप-व्याकरण-श्रुति-विवरणे प्रपञ्चितम् ।
</details>

<details><summary>हिन्दी</summary>

यह अर्थ इसके पूर्व ही नाम-रूप-व्याकरण श्रुति का अर्थ करते समय  
विस्तार से कहा गया है ।  

</details>


<details><summary>हिन्दी - निगमनम्</summary>

इन सब विवेचनों से यह सिद्ध होता है  
"तत्त्वमसि" इस वाक्य में जीववाचक त्वंशब्द जीवान्तर्यामी ब्रह्म को बतलाता है,  
तच्छद जगत्कारण ब्रह्म को बतलाता है। 
दोनों ब्रह्म वास्तव में एक हैं ।  
इसलिये वहाँ अभेदनिर्देश संगत हो जाता है ।  
यह अभेदनिर्देश जीव और ब्रह्म में शरीरात्मभाव के कारण प्रवृत्त हुआ है,  
उनमें स्वरूपैक्य के कारण नहीं ।  
जीव और ब्रह्म में स्वरूपैक्य नहीं होता, किन्तु शरीरात्मभावसम्बन्ध ही है ।  

</details>


<details><summary>मूलम्</summary>

तद् एवैतत् सर्वं पूर्वम् एव नामरूपव्याकरणश्रुतिविवरणे प्रपञ्चितम् ।
</details>
 
## एक-विज्ञानेन सर्व-विज्ञानम्

<details open><summary>विश्वास-प्रस्तुतिः</summary>

अतः  
प्रकृति-पुरुष-महद्--अहं-कार--  
तन्-मात्र--भूतेन्द्रिय--  
तद्-आरब्ध--चतुर्-दश--भुवनात्मक-ब्रह्माण्ड-  
तद्-अन्तर्वर्ति-देव-तिर्यङ्-मनुष्य-स्थावरादि-  
सर्व-प्रकार-संस्थान-संस्थितं कार्यम् अपि  
सर्वं ब्रह्मैवेति  
कारण-भूत-ब्रह्म-विज्ञानाद् एव  
सर्वं विज्ञातं भवतीत्य्  
"एक-विज्ञानेन सर्वविज्ञानम्" उपपन्नतरम् । 
</details>

<details><summary>हिन्दी</summary>

सद्विद्या के आरम्भ में यह जो प्रतिज्ञा कही गई है कि एक को जानने से सब कुछ जाना जाता है। यह प्रतिज्ञा भी विशिष्टाद्वैतसिद्धान्त में अच्छी तरह से लग जाती है। सृष्टि समय में मूल प्रकृति महान् अह्ंकार पंच तन्मात्रा एकादश इन्द्रिय और पंचमहाभूत इस प्रकार २३ तत्त्वों के रूप में परिणत होती है। इन तत्त्वों से अनन्त ब्रह्माण्ड बनते हैं जिनमें प्रत्येक के अन्दर १४ भुवन रहते हैं । इन भुवनों में देव [[१४८]]  मनुष्य तिर्यक् और स्थावर आदि के रूप में विविध कार्य पदार्थ रहते हैं । इनमें अवान्तर भेद अनन्त हैं, प्रत्येक की रचना भिन्न २ है । इस प्रकार विविध प्रकार के संनिवेशों को लेकर रहने वाले सभी कार्य पदार्थ ब्रह्म ही हैं क्योंकि ब्रह्म इनके अन्दर अन्तरात्मा के रूप में विराजमान होकर इन रूपों को अपनाये हुये हैं । इस प्रकार विविध कार्य भी ब्रह्म हैं कारण भी ब्रह्म है । कार्य ब्रह्म को समझने से सभी कार्य पदार्थ समझे जा सकते हैं। इस प्रकार उस प्रतिज्ञा का समन्वय विशिष्टाद्वैतसिद्धान्त में सुष्ठु प्रकार से हो जाता है ।  
</details>


<details><summary>मूलम्</summary>

अतः प्रकृतिपुरुषमहदहंकारतन्मात्रभूतेन्द्रियतदारब्धचतुर्दशभुवनात्मकब्रह्माण्डतदन्तर्वर्तिदेवतिर्यङ्मनुष्यस्थावरादिसर्वप्रकारसंस्थानसंस्थितं कार्यम् अपि सर्वं ब्रह्मैवेति कारणभूतब्रह्मविज्ञानाद् एव सर्वं विज्ञातं भवतीत्य् एकविज्ञानेन सर्वविज्ञानम् उपपन्नतरम् । 
</details>

## जगतो ब्रह्मात्मकता
<details open><summary>विश्वास-प्रस्तुतिः</summary>

तद् एवं  
कार्य-कारण-भावादि-मुखेन  
कृत्स्नस्य चिद्-अचिद्-वस्तुनः पर-ब्रह्म-प्रकारतया  
तद्-आत्मकत्वम् उक्तम् ।
</details>

<details><summary>हिन्दी</summary>

यह सम्पूर्ण चेतनाचेतनप्रपञ्च ब्रह्मात्मक है, क्योंकि ब्रह्म इस प्रपञ्च में अन्तरात्मा के रूप में अवस्थित है, यह प्रपञ्च ब्रह्म का शरीर बनकर रहता है अतएव ब्रह्म का विशेषण हो जाता है । इस बात को कार्यकारणभाव आदि के द्वारा “सन्मूलाः सोम्येमाः सर्वाः प्रजाः सदायतनाः सत्प्रतिष्ठाः, ऐतदात्म्यमिदं सर्वम्” इस वाक्य ने सिद्ध किया है। इसका अर्थ हैये सभी उत्पन्न होने वाले पदार्थ सत् ब्रह्म से उत्पन्न हुये हैं  
सत् ब्रह्म के द्वारा धृत रहते हैं, अन्त में सत् ब्रह्म में लीन होने वाले हैं इसलिये ये सब ब्रह्मात्मक हैं । इस प्रकार कार्यकारणभाव और धार्यधारकभावसम्बन्ध का वर्णन करके इस श्रुतिवाक्य ने शरीरात्मभाव के आधार पर इस प्रपञ्च को ब्रह्मात्मक सिद्ध किया है, स्वरूपैक्य को लेकर नहीं ।  

</details>


<details><summary>मूलम्</summary>

तद् एवं कार्यकारणभावादिमुखेन कृत्स्नस्य चिदचिद्वस्तुनः परब्रह्मप्रकारतया तदात्मकत्वम् उक्तम् ।
</details>

## उपादानतायाम् अपि निर्विकारता

ननु च परस्य ब्रह्मणः स्वरूपेण परिणामास्पदत्वं निर्विकारत्वनिरवद्यत्वश्रुतिव्याकोपप्रसञ्गेन निवारितम् । प्रकृतिश् च प्रतिज्ञादृष्टान्तानुपरोधाद् इत्य् एकविज्ञानेन सर्वविज्ञानप्रतिज्ञानमृत्तत्कार्यदृष्टान्ताभ्यां परमपुरुषस्य जगदुपादानकारणत्वं च प्रतिपादितम् । उपादानकारणत्वं च परिणामास्पदत्वम् एव । कथम् इदम् उपपद्यते ।

