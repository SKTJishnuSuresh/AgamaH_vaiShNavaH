+++
title = "01 जडद्रव्यसरः"

+++


<details><summary>वाधूल-श्रीनिवासः गूढार्थ-विवृतिः</summary>

[[तृतीये दृश्यताम्]]
</details>



<details><summary>वाधूल-श्रीनिवासः गूढार्थ-विवृतिः</summary>

[[तृतीये दृश्यताम्]]
</details>



<details><summary>वाधूल-श्रीनिवासः गूढार्थ-विवृतिः</summary>

लक्ष्मीनाथमुखान् नत्वा गुरून् समरपुङ्गवम् ।  
सर्वार्थसिद्धिगूढार्थविवृतिः क्रियते मया ॥  
वेदान्ताचार्यापरनामधेयः श्रीमद्वेङ्कटनाथार्यो मुमुक्षुजनतत्त्वावबोधार्थं तत्त्वमुक्ताकलापाख्यग्रन्थेन तत्त्वानि परीक्ष्य तत्त्वमुक्ताकलापं स्वयमेव विवरीतुकामः प्रारिप्सिताविघ्नपरिसमाप्तिकामः स्वगुरुपरम्पराप्रधानयतीन्द्रस्तुत्यात्मकं मङ्गलमारचयति - जयतीत्यादिना ।  
चिकीर्षितस्य प्रेक्षावदुपादेयत्वज्ञापनार्थं प्रयोजनं दर्शयति - ताराकल्प इति । तारः - स्फुरन् आकल्पः - भूषणमित्यर्थः । स्फुरत्तया दुष्प्रापतया च नक्षत्रतुल्य इति वाऽर्थः । दूराद्वृत्तिरस्य (भूषणादेः) देशविप्रकर्षः; ग्रन्थस्य गूढार्थत्वम् । अस्माभिरेवेति । अनेन मूलग्रन्थाविवक्षितार्थप्रतिपादनशङ्कानिरासः ॥  
प्रतितन्त्रविशेषाः - भगवतो लक्ष्मीनित्ययोगः, विधिशिवादिकारणत्वम्, तुलसीसम्बन्धः, शुद्धसत्त्वमयविग्रहयोगश्च ॥ ३ ॥
</details>



<details><summary>वाधूल-श्रीनिवासः गूढार्थ-विवृतिः</summary>

प्र. पदेनैव याथार्थ्यसिद्धेः तत्त्वपदं व्यर्थमित्याशङ्क्याह - जीवेशाविति । परोपासनेति । अत्र कर्मधारयस्यापि प्रकृतत्वात् परा चासावुपासनेति विवक्षितत्वात् तत्र ''अय परा'' इत्याद्युक्तोपासनविशेषमात्रपरत्वशङ्का व्युदस्यति -परोपासनेति सर्वोपासनाभिप्रायमिति । उपासनाशब्दस्य उपास्याकाङ्गाया उत्कटत्वात् तच्छान्त्यर्थं सर्वोपासनसङ्ग्रहसोकर्यार्थं च अन्यया व्याचष्टे - परस्य ब्रह्मण इति । परशब्दस्य(तच्छब्दस्य?) प्रकृतपरामर्शित्वस्वारस्यानुरोधेनाह तत्तदिति । तत्तदिति वीप्सास्वारस्यानुरोधेनान्यथा व्याचष्टे - अथवेति । कुमतिपदं विरचितशब्दस्वारस्यानुरोधेन बहुब्रीहितया व्याचष्टे कुमतिभि कुदृष्टिभिः इति । बहुव्रीहेः कर्मधारयस्याभ्यर्हितत्वात् आह भ्रान्तिविजृम्भिता इति वेति । विमतिपदस्य विवादपरत्वमङ्गीकृत्य तस्य कैरिति प्रतियोगिसापेक्षत्वात् प्रतिमतपदं प्रतियोगिपरतया व्याचष्टे - प्रतिमतैरिति । विमतिपदमुख्यत्वलाभाय अवयवशक्त्या विरुद्घबुद्धिपरत्वमङ्गीकृत्य प्रतिमतपदं हेतुपरतया व्याचष्टे - तप्प्रसूता वेति ॥ ४ ॥
</details>



<details><summary>वाधूल-श्रीनिवासः गूढार्थ-विवृतिः</summary>

अस्तिनास्तिशब्दयोः तदर्थयोश्च द्वित्वात् कथमानन्त्यमित्याशङ्क्याह अस्तिनास्त्योरिति प्रयोगाभिप्रायमिति । त्रय्यन्तार्थविशेष., इह-परतत्त्वे पुरुषोत्तमत्वेन निश्चिते तद्रुद्रत्वशङ्का पुनर्न प्रामाणिकीति ॥ ५ ॥
</details>



<details><summary>वाधूल-श्रीनिवासः गूढार्थ-विवृतिः</summary>

स्वमते जातेरेवाभावात् द्रव्यत्वात्यन्ताभावेति कथमुच्यत इत्याशङ्क्य द्रव्यत्वं वक्ष्यमाणलक्षणरूपमित्यभिप्रेत्याह द्रव्यलक्षणमिति ॥ ६ ॥
</details>



<details><summary>वाधूल-श्रीनिवासः गूढार्थ-विवृतिः</summary>

विकारवदित्यर्थ इति । आगन्तुकधर्मो विकारः, न तु जन्मादिः । सत्त्वयुक्ता तथैवेत्यत.....धा(यथा ?) प्रकृति सत्त्वोपेता, एवमियमपीप्येवं तथाशब्दस्वारस्यानुरोधेन व्याचष्टे - एतावन्मात्रेणेति । अस्मिन् व्याख्याने तु तथाशब्दो मन्दप्रयोजन इति [कृत्वा?], नित्यविभूतिगुणस्य कथं सत्त्वशब्दवाच्यत्वम् रजस्तमस्समानाधिकरण एव सत्त्वशब्दप्रसिद्धेरित्याशङ्क्य लक्षणसाम्यात् सत्त्वशब्दवाच्यत्वं युक्तमिति परिहारपरतया अन्यथा व्याचष्टे - रजस्तमस्समानाधिकरणेति । ज्ञातृज्ञेयावभासशब्दः करणे धञन्तः व्यवहारानुगुण्यापादकपरः । अवभासो मतिरित्युक्ते स्वव्यवहारानुगुण्यापादके आत्मनि अतिव्याप्तिरिति ज्ञेयावभास इत्युक्तम् । आलोकेऽतिव्याप्तिपरिहारार्थं ज्ञातुरित्युक्तम् । 'आलोकोऽपि ज्ञातुरेव ज्ञेयावभास इति नातिव्याप्तिपरिहारः । किञ्च, जीवलक्षणे अवगतिमान् इत्युक्तम्, इह ज्ञानलक्षणे ज्ञातुर्ज्ञेयावभास इत्युक्तम्, अतश्चान्योन्याश्रयः' इत्याशङ्क्य लक्षणं व्याचष्टे - अहमर्थानयतयेति । ज्ञातुरिति षष्ठी आश्रयाश्रयिभावसम्बन्धपरेति नातिव्याप्तिरिति भावः । मतेरहमर्थाश्रयत्वस्य परानभिमतत्वात् तस्य प्रामाणिकत्वज्ञापनायोक्तं इदमहं जानामीति अहमर्थाश्रयतया सिद्ध्यन्तीति । विषयग्रहणोपक्षीयमाणाया मतेः कथं स्वाश्रयविशिष्टस्वग्राहकत्वमित्याशङ्क्याह तादृशावस्थयेति । विषयग्रहणावस्थया मत्या, तद्विशिष्टं – आश्रयविशिष्टं स्वरूपं गृह्यत इत्यर्थः । प्रतीतिर्हि नियामिकेति भाव ॥ ७ ॥
</details>



<details><summary>वाधूल-श्रीनिवासः गूढार्थ-विवृतिः</summary>

एकार्थेति श्लोके - अनन्यथासिद्धेश्चेति । दोषं ल.....व प्रामाण्यं विना सम्भवदुदयत्वाभावादित्यर्थः । तदेतदुभयमिति । असंशयात्मकत्वमविपर्ययात्मकत्वं चेत्यर्थः ।  
विभज्यवैभाषिकपक्ष इति । [विभज्य?] वैभाषिकाख्येन वैभाषिकविशेषेण नित्यस्यापि कस्यचित् तत्त्वस्याङ्गीकारात् तत्तन्मतावलम्बनेन प्रत्यभिज्ञानिर्वाहमाशङ्क्य तन्मतस्य........ स्व......कृत......सत्त्वहेतुना क्षणिकत्वसाधनेन प्रत्यभिज्ञानिर्वाहोऽनुपपन्न इति भावः । एवं स्पर्शादावपीति । उष्णं जलम्, तिक्तं क्षीरम् इत्यादौ स्पर्शादिकमन्तरेणोपलब्धेरिति । अशेषधर्माणां धर्मिणो भिन्नत्वे उपकारानवस्थाप्रसङ्गात् अभेदस्यैव ग्राह्यत्वात् धर्मिग्रहे केषाञ्चिद्धर्माणां अग्रहणं, केषाञ्चिद्ग्रहणश्चायुक्तमित्याशङ्कामनूद्य परिहरति - यत्तु बौद्धैरित्यादिना । धर्मोपकारशक्तीनामिति । अयमर्थः – नैल्यादिधर्माणां सहकारिकृतस्योपकारस्य वस्तुशक्तेश्च धर्म्युपकार्यशक्तापेक्षया भेदे धर्मादिभिर्यदि द्रव्यादेर्नोपकारः, तदा तासां धर्मादीनां तदीयत्वं न स्यात्, ....... ततस्तासामुपकार इत्यनुषज्यते । धर्मादीनां तदीयत्वनिर्वाहार्थं उपकारः स्वीकार्यः । तदा सत्त्वात् धर्मः......कार्यः । एवञ्च नानाविधैरुपाधिरूपैरवच्छेदकैः उपकारांश(ङ्ग?) धर्मशक्तिधर्मभिः अभिन्नस्वरूपस्योपकार्यस्य सर्वात्मना ग्रहे को भेदः अनिश्चितः स्यात् । सर्वोऽपि निश्चित एवेति । अतः केषाश्चिदग्रहणं नोपपद्यत इति भावः ।  
करणादिवैचित्र्यनिबन्धनस्वभावभेदवतामिति । स्वभावभेदः – इदं एतेदीयं नेदमिति स्वभावभेदः कारणस्वभाववैचित्र्यनिबन्धनः । अतो धर्माणां भिन्नत्वेऽपि तदिदमुपपद्यत इति भावः । भिन्नत्वेऽपि कथं केषाञ्चिदग्रहणमित्यत उक्तम् - परस्परव्यभिचारीति । रूपादिभ्रान्तीनामधिष्ठानतयाऽवश्यापेक्षिते स्वलक्षणे कथमनाश्वासः, अनाश्वासे वा कथमिन्द्रियस्वभावभेदस्य दुर्वचत्वमिति शङ्काद्वयं क्रमेण परिहरति अधिष्ठानाकांक्षायामित्यादिना । स्वाभीष्टेऽपि समत्वत इति । त्वदभ्युपगते युगपन्नीलाद्यनेकग्राहके ज्ञाने नीलाद्यनेकाकारान्वयस्य दर्शनाच्चेत्यर्थः ॥ ८ ॥
</details>



<details><summary>वाधूल-श्रीनिवासः गूढार्थ-विवृतिः</summary>

स्वच्छन्देनेति । शेषं च वक्ष्याम इति । आकाशसाधकमुपपत्तिजातं वक्ष्याम इत्यर्थः । प्रकृत्यादीति । आदिशब्देन मायादिग्रहणम् । अदृष्टादीति परमाणुग्रहणम् । नियतक्रमा - पूर्वेति । अपूर्वत्वम् - प्रमाणान्तराप्राप्तत्वम् ॥ ९ ॥
</details>



<details><summary>वाधूल-श्रीनिवासः गूढार्थ-विवृतिः</summary>

प्रत्यक्षाप्रत्यक्षत्वे बहुलमुपलब्धे इति । सलिलनिलीनाविलीनलवणादिषु इति भावः ॥ १० ॥
</details>



<details><summary>वाधूल-श्रीनिवासः गूढार्थ-विवृतिः</summary>

कथमात्मन एवाहमिति भावम्, अध्यवसायाभिमानयोर्महदहङ्कारवृत्तित्वप्रसिद्धेः तयोश्च अध्यवस्यामीत्यादिषु अहमर्थाश्रयत्वप्रतीतेरित्याशङ्क्याह अध्यवसायादयोऽपीति । एषां चेति । प्रत्यक्षतयोक्तानां पृथिव्यादीनां प्रकृत्यादीनां चेत्यर्थः । यथागमं यथादर्शनमिति । पृथिव्यादीनां यथादर्शनं, प्रकृत्यादीनां यथागममिति विभागः । साध्यं कारणगुणात्मकत्वं विकल्प्य दूययति - तत्र पटादेरित्यादिना । कारणगुणैर्गुणित्वमिति यत्किञ्चित्कारणगुणैर्गुणित्वम्? उत सर्वकारणगुणैर्गुणित्वमिति विकल्पमभिप्रेत्य दूषयति - द्रव्यनित्यत्वेत्यादिना । ‘तं षड्विंशकम्’ इति कालस्य सर्ववस्तुविशेषणतया अगन्ततर्भाविवक्षया षड्विंशकत्वं, कालस्वरूपमात्रविवक्षया सप्तविंशकत्वमित्यर्थः । कालभेदनियतविकारभेदः - सृष्टिकालनियतः, सत्त्वादीनां विषमविकारः । प्राच्यादेकादशेन्द्रियाणि इति । स्युरिति विपरिणतानुषक्तेन सम्बन्धः । तन्मात्राः क्रमात् प्रजनयतीति । साक्षात् परम्परया च जनकत्वं विवक्षितम् ॥ ११ ॥
</details>



<details><summary>वाधूल-श्रीनिवासः गूढार्थ-विवृतिः</summary>

तत्रेति । संशयं विपर्ययं वा निरस्यतीति । एकया श्रुत्या बह्वीनां स्मृतीनां तुल्यबलत्वाभिमाने [संशयः, अन्यदा?] विपर्ययः । बहुत्वस्य त्रित्वे पर्यवसानं व्युदस्यति - बहुत्वस्य चेति ॥ १२ ॥
</details>



<details><summary>वाधूल-श्रीनिवासः गूढार्थ-विवृतिः</summary>

वृथा चैवमिति । एवं = परमाणूनां तथात्वे । अन्यतोऽपीति । परमतेनापीत्यर्थः । उक्तदोषानतिक्रमात् - विभुद्रव्यस्य तत्तन्मूर्तितुल्यपरिमाणतया जननं कृत्स्नरय उतैकदेशस्येति विकल्पे पूर्वोक्तदोषस्य मूर्तान्तरासम्बन्धस्य सावयवत्वप्रसङ्गदोषस्य वाऽनतिक्रमणीयत्वात् । एव त्रसरेणुप्रतिबन्दिश्चेति । त्वन्मते निरवयवस्य त्रसरेणोर्मूर्तान्तरसम्बन्धाभावप्रसङ्ग इत्यर्थः । विभज्य मानेष्वभावपरिशेषायोगो अणुपरिमाणतारतम्यविश्रान्त्यनुमानस्यानुग्राहकतयोक्तः । कतिचित् प्रकृतेरत इति । अतः = शास्त्रसिद्धपरमाणूनां नित्यस्पर्शादियोगित्वाभावादित्यर्थः ॥ १३ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

कार्योपादानभेद इति । सांख्यपक्षाद्वैषम्यमाह तत्रावस्थाभेदमात्रमिति । अवस्थाभेदस्वीकारः आरम्भणाधिकरणविरुद्ध इत्यत वाह अयमेवेति । शास्त्रे विसृष्ट्युल्लासादिश्रवणात् कथमारम्भणाधिकरणमीदृशसत्कार्यवादप्रतिपादकमित्यत आह विसृष्टीति । शाखादीनां लम्बनं माऽस्तु, अवयव्येव तत्र लम्बत इत्यत आह तथाचेति । शाखादिलम्बनाभावे तदवच्छिन्नप्रदेशेऽवयविनो लम्बनमनुपपन्नमित्यर्थः । कुत इत्यत आह संयोगान्तरादर्शनादिति । निष्कम्पे अवयविनः(नि?) स्वरसतो लम्बनाप्रतीतेः शाखादीनां पूर्वदेशसंयोगात् संयोगान्तरे च सति, तन्मूलावयविसंयोगान्तरे च सति अवयविसंयोगान्तरदर्शनात् तत्र लम्बनं कल्प्येत; तत्तु न सम्भवति । शाखादिषु गौरवाभावेन लम्बनाभावे संयोगान्तरानुपपत्तेः तन्मूलावयविसंयोगान्तराभावेन तद्दर्शननिमित्ततल्लम्बनकल्पनानुपपत्तेरिति भावः । संयोगान्तरदर्शनादिति पाठश्चेत्, अस्य हेतोरुत्तरत्रान्वयः । अत्र शब्दादीनां संयोगान्तरदर्शनात् तद्धेतुकलम्बनसिद्ध्यर्थं अवयविलम्बनं स्वावयवशाखादिकं लम्बयतीति कल्प्यत इति शङ्कते संयोगान्तरदर्शनादित्यादिना इति व्याख्येयम् । अपसिद्धान्तादिति । गुरुत्वादीनां यावद्द्रव्यभावित्वस्य सिद्धान्तितत्वादिति भावः । कार्यभेदश्चेति । तन्तुकार्यः पटः, पटकार्यमाच्छादनमिति भेदः । पत्रस्य कुण्डलितस्येत्यादिना निदर्शने आद्यन्तहेत्वन्यथासिद्धिप्रदर्शनं सर्वत्र(?) हेत्वन्यथासिद्धेरपि प्रदर्शनार्थम् । तन्तुपटयोः पृथग्भूतयोरपि आकाशविभक्तप्रदेशसम्बन्धाविरोधेऽनिष्टमाह मेरुमन्दरादीनामिति । स्वसिद्धान्तं प्रस्मृत्येति ।......विभक्तानां अन्योन्यमवकाशप्रदानान्मेलनम्, अत एव परिणामाधिक्यमिति हि भवतः सिद्धान्त इति भावः । एतेनेति । अवकाशप्रदानेनेत्यर्थः । 'इत्थम्' इत्यस्य पूर्वोक्तप्रकारस्वारस्यादाह अवस्थाभेदमात्रेणेति । परपक्षे दूषणान्तर सूचने प्रयोजनाधिक्यादन्यथा व्याचष्टे यद्वा त्वत्पक्षवदिति । द्वितीयव्याख्यानानुरोधेन व्याचष्टे - अवयवेप्विति । अवयव्यनङ्गीकारे घटपटादिसंयोगे संयुज्यमानानां बहुत्वात् कथं 'द्वौ संयुक्तो' इति प्रत्यय इत्याशङ्क्य, राशिद्वयवत् संधातैक्यानुसारेण तथा प्रतीतिरूपपद्यत इत्याह भिन्ननाभेवेति । अवयव्यभावमहत्त्वैकत्वादीनां संसर्गविशिष्टावयवगतत्वस्य वक्तव्यत्वात् विशेषणभूतसंसर्गगतत्वं स्यादित्याशङ्क्य राशिमहत्त्वादिवत् संसर्गाश्रयद्रव्यगततत्वान्नेह संसर्गप्रसङ्ग इत्याह - महत्त्वैकत्वेति । दृष्टान्तान्तरमाह घनत्वेति । शुक्लादितन्तुष्वेकैकरूपाश्रयेषु चित्ररूपभावात् 'चित्रः पटः' इति धीः अवयविनमुपस्थापयतीत्याशङ्क्य, चूर्णसंहताविव तन्तुसङ्धाते चित्रधीसम्भवात् नैकतयाऽवयव्याक्षेप इत्याह तन्तव इति । तन्तुगतशुक्लकृष्णादिरूपमुदायातिरेकेण चित्ररूपं नास्तीति भावः । चित्रपटेऽपि तन्तुरूपाद्यतिरिक्तरूपादिदर्शनात् अवयव्यभ्युपेय इति कश्चिदाह; तं दूषयति रूपादीनामिति । घटपटादिष्वेकदेशधारणाकर्षणाभ्यां अंशान्तराकर्षणधारणे व्रीहिराश्यादिष्विवानुपपद्यमाने अवयविनं कल्पयतः हति सूत्रकारोक्तधारणाकर्षणानुपपत्त्याऽवयविसिद्धिरित्याशङ्क्य तयोरन्यथासिद्धमाह या चासाविति । तादृग्भूतावयव्यर्थ इति । अ[ति?]दृढसंयोगावयवारब्धेष्वयविष्वेव ते वाच्ये । तथा च तादृशावयव्यारम्भकतया त्यदभिमते संघाते तयोरुपपन्नत्वान्न ततोऽप्यवयविसिद्धिरित्यर्थः । तादृग्भूतेति विशेषणव्यावर्त्यं दर्शयति गाढावयवेति । गाढसंश्लिष्टस्थले चांशान्तरधारणादेः को हेतुरिति सोदाहरणमाह धारणाकर्षणे चेत्यादिसार्धश्लोकेन । जतुगृहीतवत् - जतुगृहीततृणोपलादिवदित्यर्थः । जतुगृहीतत्वेऽपि अवयव्याकृष्यत इत्याशङ्क्याह तृणोपलादीति ।.....अवयवी नेष्ट इति । विजातीया[ना?]रम्भकत्वस्य त्वदङ्गीकृतत्वादिति भावः । परसंप्रतिपन्नतरमुदाहरणान्तरमाहपाशाद्यैरिति । क्षमे = शक्ये इत्यर्थः । धारणादेः संग्रहप्रभवत्वं न्यायभाष्यकारादिभिराशङ्क्य निराकृतं खल्वित्यत आह संग्रहप्रभवं चेति । ननु परविषयाग्रहवशात् परोक्तं सर्वमसम्यक्त्वेन तव भातीत्याशङ्क्य, नास्माकमाग्रहः, परोक्तमपि युक्तियुक्तमस्माभिरङ्गीक्रियत इत्युदाहरणद्वयेन दर्शयति - आरब्धकार्यैरित्यादिना सार्धश्लोकेन । प्रत्यक्षत्वं च दुर्भणमिति । यत् प्रत्यक्षं दुर्भणमुक्तम्, अत्र च न संमतिरित्यनुषङ्गेणान्वयः । आरब्धकार्यैरनारम्मे सम्प्रतिसत्त्ववत् (सप्रतिघत्ववत्?) प्रत्यक्षत्वदुर्भणत्वे का युक्तिरित्यत आह चाक्षुषेति । सर्वप्रसिद्धदृष्टान्तप्रदर्शनेन, प्रत्यक्षाप्रत्यक्षोपात्तत्वात् - यद् योग्यायोग्योपात्तं तत् अयोग्यं, चाक्षुषाचाक्षुषोपात्तसंयोगवत् इत्यनुमानं सूचितम् । परोक्तोदाहरणं प्रसिद्धत्वादयुक्तमित्याह - मुधाचेति । अस्यायुक्तत्वं सूक्ष्मद्रव्योपलक्षणत्वं परमाणुग्रहणस्य वदद्भिस्तदीयैरप्यङ्गीकृतमित्याह - टीकाकार इति । ननु अवयविवादे एकदेशदर्शने तत्रावयविनो गृहीतत्वात् 'अयमेको वृक्षः' इति धीरूपपद्यते । संघातवादे तु कथमित्यत आह - अशेषानुपलम्भेऽपि इति । सेनादिष्वपि त्रिचतुरषुरुषादिदर्शने सेनाधीः स्यात्, अत आह - यथादृष्टीति । संघातवादे वृक्षस्य शाखादिसंघातत्वस्य विद्यमानत्वात् तत्रापि वृक्षधीः स्यादित्याशङ्क्य इष्टापत्त्या परिहरति - एकदेश इति । तर्हि वृक्षबहुत्वधीः स्यादत आह - संग्रहाच्चेति । चः शङ्कानिवृत्तौ । अवयव्यभावे सर्वेषां परमाणुसंघातात्मकत्वेन सर्व(म?) प्रत्यक्षं स्यात् इति सूत्रकारोक्तदोपोऽनतिलङ्घनीय इत्यत आह - सर्वाग्रहणमिति । कॢप्तिदौःस्थ्यपराहतः - प्रत्यक्षाणां त्रसरेणूनामेव परमाणुत्वस्थापनादिति भावः । सूत्रकारेण परमाणूनामप्रत्यक्षत्वमुक्तं खल्वित्यत आह - सेनावनवदितीति । अणुस्थापकेषु - अणुत्वस्थापकेषु इत्यर्थः ॥ २१ ॥
</details>



<details><summary>वाधूल-श्रीनिवासः गूढार्थ-विवृतिः</summary>

यत्किञ्चिदवस्थाभेदमात्रेऽपि द्रव्यभेद इष्ट एवेति प्रत्युक्तिरित्यत्राह - पद्यसंकोचेति । परिमाणान्तरे सत्यपि द्रव्यैक्ये उदाहरणान्तरमाह - किञ्चान्त्यावयवित्वमित्यादिना । कल्पनान्तरवत् द्रव्यान्तरोत्पत्तिकल्पनं प्रामाणिकानामनादरणीयमिति ज्ञापनार्थं कल्पनान्तराणां प्रामाणिकानादरणीयत्वमाह - यदप्येवमित्यादिना ॥ २२ ॥
</details>



<details><summary>वाधूल-श्रीनिवासः गूढार्थ-विवृतिः</summary>

यदि भूतैरारब्धं द्रव्यान्तरं नास्ति, तर्हि भूतभौतिकभेदबुद्धिः कथमित्यत्राह - विभागादिति । अविभक्ते भूतधीः, विभक्ते भौतिकधीरित्यर्थः । अग्रे आसीदेकमेवेति कारणे एकत्वम्, ‘बहु स्याम्’ इति कार्ये बहुत्वं च श्रूयमाणं कार्यकारणयोः अभेदे कथमुपपद्यते इत्यत्राह - एकत्वं चेति । सतः कार्यत्वव्याघातादयुक्तः सत्कार्यवाद इत्यत्राह - ईदृगिति । न हि वयं सांख्यवत् अवस्थानामपि प्रागेव सत्त्वं ब्रूमः, येन व्याहतिः स्यात् । प्रागसिद्धानामवस्थानां साध्यत्वाभ्युपगमान्न व्याहतिरित्यर्थः । ननु द्रव्यं सन्न कार्यम्, कार्यत्वावस्था न सतीत्येकस्य सत्त्वकार्यत्वयोरभावात् कथं सत्कार्यवाद इति शङ्कते - ननु यदीति । द्रव्यस्यावस्थाविशिष्टवेपेण कार्यत्वान्न दोष इति परिहरति - इत्थमिति ॥ २३ ॥
</details>



<details><summary>वाधूल-श्रीनिवासः गूढार्थ-विवृतिः</summary>

सन्ति प्रागप्यवस्था इति । सदितरेत्यादि पदस्य एकहेतुपरत्वशङ्कां निवर्तयति अत्रायमिति । व्यवस्थितविषयौ लोके दृष्टाविति । अतः कार्यस्य व्यङ्ग्यवत् प्राक् सत्त्वं वक्तुमयुक्तमिति भावः । पक्षदृष्टान्तभङ्गादिप्रसङ्ग इति । अन्यकालशब्देन भूतभविष्यतोर्विवक्षितत्वात् भूतत्वभविष्यत्त्वयोश्च कालस्योपाध्यवच्छेदायत्तत्वात्, उपाधीनां च त्वत्पक्षे नित्यसत्त्वेन भूताद्युपाधित्वासम्भवात् पक्षभङ्गः । वर्तमानकालस्य दृष्टान्तत्वात् वर्तमानत्वस्यापि औपाधिकत्वात् पूर्ववत् तद्भङ्गः । आदिशब्देन अयोऽपि देशो घटवान् देशत्वात् इत्यनेन घटस्य सार्वत्रिकत्वप्रसङ्गो विवक्षितः । विगीतः काल इति कालपक्षकानुमानस्य पुनरुपन्यासो दूषणान्तरोक्त्यर्थः ॥   
कारकव्यञ्जकानां चेति । पूर्वव्यञ्जकानां समानदेशेन्द्रियग्राह्यानेकव्यञ्जकत्वस्वभावभेदनिबन्धनो दोष उक्तः; इह तु व्यवहारभेदनिबन्धनासिद्धिदूषणमुच्यते । आवारकस्य नित्यत्वेऽपि तस्य तिरोहितत्वान्न नित्यतिरोधानमित्यत आत् तत्तिरोधिश्चेति । सर्वनित्यत्वपक्षे कालविशेषे महदादिसृष्ट्यर्थं गुणानामुद्भवाभिभवोक्तिस्तयोरपि नित्यत्वादनर्थिकेत्याह मिथश्चेति । संयोगाद्यभावस्य तत्समानदेशकालत्ववत् कालविशेष उद्भवादिसत्त्वेऽपि तदभावोपपत्तेः नानर्थक्यमित्यत आह समानेति । अन्यथागतेरिति । अवस्थानामनित्यतया गतिसम्भवादित्यर्थः । प्राक् स्वरूपायोग्यस्य स्वरूपयोग्यत्वरूपा व्यक्तिः कारकैः क्रियते, व्यञ्जकैस्तु स्वरूपयोग्यस्य व्यञ्जतमिति व्यक्तौ विशेषोऽस्तीत्यत आह अयोग्यत्वमिति । व्यक्तेर्नित्यत्वेऽपि तस्याः कारणभागैरावृतत्वात् तन्निवर्तनं कारकैः क्रियत इत्यत आह इन्द्रियैरिति । शास्त्रे कार्यस्य ग्रसनोद्ग्रसनयोः श्रुतत्वात् मृद्घटशीष्वपि तथेति कार्यस्य नित्यं सत्त्वमित्याशङ्क्याह असम्भवनिरस्तमिति । चेतनकार्यत्वात् ग्रसनोद्ग्रसनयोः अचेतनेष्वसम्भवेन निरस्तमिति भावः । शास्त्रमप्यनिदम्परमिति । भगवता सृष्टस्य जगतोऽवान्तरप्रलये निगरणोद्गिरणपरमिति भावः । अप्राप्तनिष्पत्त्ययोगादिति हेतुदूषणत्वेन पूर्वोक्तां प्राप्तौ अव्यवस्थां स्मारयति अप्राप्ताविति । अत एव हि अस्माभिः व्यक्तिवादः स्वीकृत इत्याशङ्क्याह व्यक्तिवाद इति । भवन्मते जीवानां प्रकृतिसम्बन्धस्यानादेः कर्मजन्यत्त्वमस्ति, तद्वन्ममापि अनादेः कार्यस्य कारकजन्यत्वमस्त्वित्यत आह सत्त्वदीति । स्वरूपानादेरपि सार्वज्ञ्यप्रागभावस्य कर्म कारणतया त्वदभिमतमित्यत आह सार्वज्ञ्येति । तर्हि कर्मणोऽनादेरविद्याकारणकत्वं कथमङ्गीकृमिति शंकापरिहारार्थं कर्मप्रवाहेणेत्युक्तम् । न व्यक्तिरुपलब्धिरिति । व्यक्तस्यैव घटादेः उपलब्ध्यनुपलब्ध्यन्वयदर्शनान्न व्यक्तिरूपलब्धिरित्यर्थः । अव्यापकत्वत इति । महदादिव्यक्तिषूपलब्धियोग्यत्वाभावादिति भावः । सत्स्वलक्षणपूर्तिः - सत एव स्वासाधारणाकारणपूर्तिः । अप्राक्तन्यपि हेतुवशात् सिद्ध्यतीत्यत आह हेतुरप्यसन् इति । सोऽपि प्राक् सत्त्वासत्त्वविकल्पदोषेण न सिद्ध्यतीत्यर्थः । यद्वा प्रागसत्यपि सिद्ध्यति चेत्, असदकरणादिति हेतोः तत्र व्यभिचारेणासत्त्वं स्यादिति । अपीति अपसिद्धान्तसमुच्चयः ।  
ममापि कारकाणां क्रियैव कार्यस्य व्यक्तिरित्यत आह क्रियैवेति । प्रतिसंबन्धिनी = कार्यप्रतिसम्बन्धिनी कार्यार्थेत्यर्थः । पटादेः क्रियावद्भिः कारकैरन्वयोऽभिव्यक्तिरिति पक्षोऽपि पूर्वतुल्य इत्याह क्रियावह्निरिति ॥ २४ ॥
</details>



<details><summary>वाधूल-श्रीनिवासः गूढार्थ-विवृतिः</summary>

वस्तुस्थैर्यमिति । विरुद्धधर्मासंसृष्टविषयत्वादिति । दीपैकत्वधीस्त्वन्या.........कावयवजन्यत्वरूपविरुद्धधर्मसंस्पृष्टविषयेति भावः । संमतैकत्वधीवत् इति । स्वलक्षणैकत्वधीवदित्यर्थः । दृष्टान्तासिद्धिमाशङ्क्य परिहरति न हीति । बौद्धैरेकत्वधर्मानङ्गीकारादाह रूपादीति । सामग्रीभेदादीति । भिन्नसामग्रीजन्यत्वरूपविरुद्धधर्मस्पृष्टविषयत्वं बाधकमिति भावः वेद्याकारैकदेशादिति । तत्ताया अतीततया अजनकत्वादिति भावः । प्रच्युततदाकारस्य - प्रच्युततत्ताकारस्य ॥ २५ ॥
</details>



<details><summary>वाधूल-श्रीनिवासः गूढार्थ-विवृतिः</summary>

तत्तेदन्ते इति । अस्माभिस्तदनभ्युपगमादिति । क्षणिकतया एकस्य देशान्तरगमनासम्भवादिति भावः । एकस्य भिन्नदेशासम्बन्धप्रसञ्जनं नानिष्टमित्यत आह पुञ्जेति । तस्यानेकदेशव्यापित्वादिति भावः ॥ २६ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

उत्पन्नानामिति । ध्रुवभवितृतयेति हेतुं षोढा विकल्प्य आद्ये व्यभिचारम्, द्वितीयेऽसिद्धिम्, तृतीयेऽप्यसिद्धिम्, चतुर्थे विकल्प्य भेदेनासिद्धिप्रतिज्ञाविरोधौ, पञ्चमे व्याघातं षष्ठे प्रतिज्ञाहेतुविरोधं षट्स्वपि प्रत्यक्षबाधं चाह - तथाहीत्यादिना । अनुक्षणशब्दस्यानन्तरक्षणवाचिनो न तद्व्यक्तिवाचित्वमित्यत आह उपचरित इति ॥ २८ ॥
</details>



<details><summary>वाधूल-श्रीनिवासः गूढार्थ-विवृतिः</summary>

कालानन्तर्येति । देशादिक्षणद्वयेऽपि कार्यकारणाव्यवस्थाया दुःस्थत्वादिति । कस्यचिद् द्वितीयदेशादिक्षणस्य देशान्तरपूर्वक्षणापेक्षयाऽप्यानन्तर्याविशेषात् व्यवस्थापकान्तरासम्भवाच्च  
देशान्तरक्षणयोः कार्यकारणभावो वक्तुं न शक्यत इत्यर्थः ॥ २९ ॥
</details>



<details><summary>वाधूल-श्रीनिवासः गूढार्थ-विवृतिः</summary>

मेयत्वाद्यैरिति । 'इह' इत्यस्य व्याख्या पक्षदृष्टान्तेति । 'न चात्र क्षणिकं किञ्चित् सिद्ध्यति' इत्यस्यानन्तरं 'क्रियादिश्च' इत्यादिश्लोकः पठनीयः - लेखकदोषादन्यत्र लिखितः । इयं सर्वलोकसाक्षिकी इत्येतच्च वस्तुस्थितिरिति अस्मात् पूर्वं द्रष्टव्यम् । तत्रायमर्थः - कथं क्षणिकं किञ्चिन्न सिद्ध्यतीत्युच्यते, क्रियादिः क्षणोपाधिर्हि क्षणिकः सिद्ध्यतीत्याशङ्क्याह । क्रियादिरिति । तर्हि काल एव क्षणोपाघिरित्याशङ्क्य, स किमनवच्छिन्नः, उतावच्छिन्न इति विकल्पमभिप्रेत्यानवच्छिन्नपक्षं दूषयति - अनवच्छिन्नस्येति । अनित्याभावादित्यस्य न क्षणिकत्वमित्युत्तरेणान्वयः । अवच्छिन्नपक्षेऽवच्छेदकात् क्षणिकत्वमुक्तं स्मारयन् दूषयति - क्षणकालावच्छेदकयोरिति । अक्षणिकत्वात् स्थिरत्वादित्यर्थः । अतो न साध्याविशेषः । लोकसिद्धप्रकारेण दषणमुक्त्वा पराभिमतप्रकारेणापि दूषयति त्वत्पक्ष इत्यादिना । कश्चित् क्षणशब्दवाच्य इति । स एव क्षणिकः क्षणोपाधिरिति भावः । उत्तरप्रागभावसंसृष्टपूर्वध्वंसतुल्यकालतया मध्यमक्षणस्य क्षणिकत्वं त्वयाऽङ्गीकार्यम्, तथाऽस्माभिः क्षणोपाधिरुच्यत इत्यभिप्रायेणाह उत्तरेति । क्रमवतामुपाधीनां योगपद्यानुपपत्तेः कथं क्षणोपाधित्वमित्यत आह द्वयोरिति ॥ ३० ॥
</details>



<details><summary>वाधूल-श्रीनिवासः गूढार्थ-विवृतिः</summary>

दीपादीनामिति । प्रतिसंख्याप्रतिसंख्यानिरोधयोरिति । प्रतिसंख्याशब्देनोपलब्धिवाचिना तद्योग्यं लक्ष्यते । उपलब्धियोग्यो निरोधः प्रतिसंख्यानिरोधः । तदयोग्यस्त्वप्रतिसंख्यानिरोधः, तयोरित्यर्थः ॥ ३१ ॥
</details>



<details><summary>वाधूल-श्रीनिवासः गूढार्थ-विवृतिः</summary>

सत्त्वेऽसत्त्वे चेति । हेतुसाध्यमित्यत्र द्वन्द्वसमासस्योभयपदार्थप्रधानतयाऽभ्यर्हितत्वादाह - हेतुश्चेति । एकवचनस्वारस्यादाह - हेतुनेति । किन्तूपादानावस्थाविशेषमिति । कारकव्यापारः  
कार्यस्योत्पत्तिरिति पक्षावलम्बनेनोक्तम् । तर्हि कथं घटो जात इति सामानाधिकरण्यमित्यत आह - तस्य कार्यावस्थेति । तादर्थ्येन तदाश्रयवृत्तेरिति । कार्यावस्थार्थत्वेन कार्यावस्थाश्रयद्रव्यवृत्तेरित्यर्थः । एवं ध्वंसादीति । ध्वस्तो घट इति सामानाधिकरण्यं तद्विरोध्यवस्थायास्तादृशवृत्तेरूह्यमित्यर्थः । स चोपाधिर्यद्ययमेवेति । कारणमेवेत्यर्थः । उपाध्यपेक्षया पुल्लिङ्गनिर्देशः । स्थिरत्वादी कथं वदेदिति । क्रमिकोपाध्यवच्छिन्नानेककालसम्बन्धिस्थिरमिति भावः । क्षणभङ्ग एव तर्हि स्वीक्रियत इत्यत आह - प्रत्यक्षेति । अपसिद्धान्तमादध्यादिति । प्रत्यक्षविरुद्धस्य क्षणभङ्गस्य ज्वालाभेदवदनुमानत एव परिग्राह्यात् तत्परिग्रहे प्रत्यक्षमेव प्रमाणमिति सिद्धान्तविरोधः स्यादित्यर्थः । सिद्धान्तविरोधमाशङ्कते - अथेति । अतिप्रसक्त्या परिहरति - आगमोऽपीति । अविसंवादी = कारीर्यादिष्वित्यर्थः । तत्र सर्वत्र नाविसंवादनिश्चय इत्यत्नाह - यत्रेति ।  
अन्तर्भावितसत्तं चेदिति । अन्तर्भावितसत्त्वकत्वे बहुव्रीहेरन्यपदार्थप्रयोजनत्वात् । प्रधानान्तरस्यैव कार्यान्विततया गुणभूतायाः सत्ताया न कार्यान्वय इत्यसदेव कारणं स्यात् ।  
अनन्तर्भावितसत्ताकत्वे तु सुतरामित्यर्थः । अन्तर्भावितसत्ताकत्वे बहुव्रीहेस्तद्गुणसंविज्ञानत्वे  
विशेषणतया, अनन्तर्भावितसत्ताकत्वेऽपि उपलक्षणतया सत्तान्वयिन एव कारणत्वात् पक्षद्वयेऽपि सत एव कारणत्वमित्याह - अत्रेति । सत्त्वं चेति । सत्त्वम् सत् असद्वेति विकल्पे सत्त्वपक्षे सत्त्वस्य सत्वाङ्गीकारात् तस्यापि सत्त्वस्य सत्त्वम्, एवं तस्य तस्यापीत्यनवस्था । असत्त्वपक्षे तु कारणसत्त्वस्यासत्त्वेन कारणमसदेव स्यात्; अनवस्था पूर्ववत् । सत्त्वे तु सद्धर्मकस्य कारणस्य सत्त्वं स्यादित्युक्तमूह्यमित्यर्थः । सत्त्वस्य स्वपरनिर्वाहकत्वान्नानवस्था । असत्त्वस्य स्वपरनिर्वाहकत्वे असत्त्वस्य स्वेनैव प्रतिक्षिप्तत्वात् कारणं सदेव स्यात् ॥ ३२ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

सांख्यैरिति अयमेव त्वहङ्कार इत्यादिभाष्ये अयं शब्देन पूर्ववाक्योक्ताव्यक्तपरिणामविशेषमहङ्कारं परामृश्य तस्य गर्वहेतुत्वप्रतिपादनात् तस्यान्तःकरणत्वमुक्तम्, तत् कथं भवता तस्य करणत्वं निषिध्यत इत्याशङ्क्याह अयमेवत्वहङ्कार इति । यद्यपि तत्रायंशब्देन पूर्ववाक्ये अहम्भावशब्दनिर्दिष्ट प्रशस्तदेहेऽहंबुद्धिरेव परामृश्यत इति श्रुतप्रकाशिकाकारैर्व्याख्यातम् - तथापि पूर्ववाक्ये प्रधानतया निर्दिष्टस्य तद्धेतोरेवायंशब्देन परामर्श स्वरस इति तदनुरोधेन परिहारः कृतः, अविरोधादिति । गर्वापरनामेति निर्देशः उपक्रमानुरोधात् ''आयुर्वै घृतम्” इतिवदौपचारिक इति भावः ॥ ३७ ॥
</details>



<details><summary>वाधूल-श्रीनिवासः गूढार्थ-विवृतिः</summary>

एकमिति । प्रदेशानामेव तत्तत्कारणत्वोपपत्ताविति । तथा च सतीन्द्रियभेदः सिद्ध्यतीति भावः । अंशानां विभक्तत्वेऽपि तादात्म्यादैक्यं सिद्ध्यतीत्याह न च तत्तेति ॥ ३८ ॥
</details>



<details><summary>वाधूल-श्रीनिवासः गूढार्थ-विवृतिः</summary>

सूक्ष्माणीति । 'भूतैर्जातः प्रसर्पः' इत्यत्र भूतकर्तृके प्रसर्पे स्वरसतः प्रतीयमानेऽपि भूतप्रसर्पस्येन्द्रियवृत्तित्वशङ्कानौचित्यादाह - भूतैःसहेति । कारवविभक्तेरुपपदविभक्तिदौर्बस्यागत्, अध्याहारानौचित्याच्चान्यथा व्याचष्टे - चारैः पश्यन्तीतिवद्वेति । इन्द्रियाणामविभुवे भाष्यसम्मतिमाह - यथोक्तमिति । 'मनष्षष्ठानीन्द्रियाणि' इत्यागमानुसारेण ज्ञानेन्द्रियाणामेव जीवेन सह देहात् उत्क्रमणम्, देहान्तरप्राप्तिश्च; समष्टिसृष्टिश्च तेषामेव । सर्वे (कर्मे?)न्द्रियाणां तु तत्तच्छरीरेषु तत्तदुत्पत्तावुत्पत्तिः, तद्विनाशे विनाशश्चेति केचिद् वदन्ति, तान् प्रत्याह - अत्र सर्व इति ॥ ३९ ॥
</details>



<details><summary>वाधूल-श्रीनिवासः गूढार्थ-विवृतिः</summary>

प्राप्यग्राहीति । प्राप्यग्राहित्वानुमानानुग्राहकतर्कमाह अतिप्रसङ्ग इति । प्रतितर्कपराहतिमाशङ्क्य परिहरति समं त्विदमित्यादिना । योग्यान्वितग्रहादिति । न संबद्धं सर्वमिन्द्रियैः गृह्यते; किं तु योग्यमेवेत्यर्थः । अत्र नियामकमाह गृहीतस्येति । कर्मेन्द्रियेषु प्राप्यग्राहित्वं नास्ति, तेषां ग्राहकत्वाभावात् हेतोर्व्यभिचार इत्याशङ्क्याह नेति । यथास्वंव्यापारेणेति । प्राप्यग्राहीत्यत्र ग्राहिशब्देन - ज्ञानं न विवक्षितम्, किं तु व्यापारेण स्पर्शः । ज्ञानमपीन्द्रियाणां व्यापारः,.....अत्रग्राहिशब्दस्वारस्यं मनसः सद्वारकप्राप्तिस्वीकारानौचित्यं च मत्वा हेतोर्विशेषणप्रक्षेपेण व्यभिचारं परिहरति यद्वेति । प्रमाणतस्तर्कतश्चेति । घटादिचाक्षुषज्ञानं प्राप्तिपूर्वकं न भवति, चाक्षुषज्ञानत्वात्, अम्बुकाचादिव्यवहितज्ञानवदिति प्रमाणम् । प्राप्यग्रहणे काचादिव्यवहितं न गृह्येतेति तर्कः ॥ ४० ॥
</details>



<details><summary>वाधूल-श्रीनिवासः गूढार्थ-विवृतिः</summary>

शब्दोत्पत्तिदेशगतेन श्रोत्रेण शब्दो गृह्यते चेत् - दूरासन्नदेशोत्पन्नशब्देषु विशदाविशदबुद्ध्यनुपपत्तिः, श्रोत्रप्राप्तेरविशेषादित्याशङ्क्याह आसत्तितारम्येति । बुद्ध्यन्तरानुगुणमिति । निस्साणादिशब्दजनितसौधक्षेपप्रतिशब्दबुद्ध्यनुगुणमित्यर्थः । तथापि  
विदित इति । दुर्वचत्वेऽपि तैस्तैः पुरुषैर्विदितः । संमतेष्विव = इक्षुक्षीरादिरसेष्विव । लिङ्गं स्यात् । यथा अन्धेन पीयमानेक्षुक्षीरगतो विशेषः अयमिक्षुरसः, अयं क्षीररस इति बुद्धौ लिङ्गं तथेत्यर्थः ॥ ४१ ॥
</details>



<details><summary>वाधूल-श्रीनिवासः गूढार्थ-विवृतिः</summary>

गुणिलिङ्गत्वाच्चेति । नपुंसकलिङ्गकत्वाच्चेत्यर्थः । गुणमात्रग्रहणे पुंल्लिङ्गत्वं स्यादिति भावः । कथमन्यगुणविशिष्टतया नभसो ग्रहणमित्यत आह नीलपटेति । चः शङ्काद्योतक इति । यद्यप्यस्य शङ्कानिवृत्तिसूचकत्वमेव, तथापि तत्सूचने प्रयोजनाभावात् सप्रयोजनत्वार्थं शङ्कानिवृत्तेः निवर्तनीयशङ्कापूर्वकतया तत्सूचकत्वमुक्तम् । सूचिताक्षिप्तद्योतकत्वस्य क्लिष्टत्वादाह अवधारणार्थो वेति ॥ ४२ ॥
</details>



<details><summary>वाधूल-श्रीनिवासः गूढार्थ-विवृतिः</summary>

तर्हि त्वदनुमानं सत्प्रतिपक्षं स्यात्, द्वयोस्तुल्यत्वादित्यत आह - सनर्वलोकप्रत्यक्षेति ॥ ४३ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

सिद्धादेरिति [आदि?] शब्दार्थः तदुपष्टब्धानामित्यनेन दर्शितः ॥ ४५ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

सद्रूपेणेति । निरवकाशं न किञ्चित् स्यादिति । आवरणेयु आकाशस्य सत्त्वे तस्यावकाशप्रदत्वात् अवकाशत्वाद्वा निरवकाशं न किञ्चित् आवरणं स्यादित्यर्थः । आवरणाभावधीरपि तथैव स्यादिति । इह मूर्ते वस्तुनि आवरणाभाव इत्येवंरूपैवेत्यर्थः ।  
अतो नैतद्धीबलादतिरिक्तनभस्सिद्धिर्निषेद्धुं शक्यत इत्याह - अस्त्वेवमिति । अत्र क्वचित् इह  
तारकेत्यादिवन्निरधिकरणत्ववद्गगनोपलम्भ इति पाठो दृश्यते; स न युक्तः; इह तारकेति धियो निरधिकरणप्रतीतिदृष्टान्तत्वायोगात् । अतः 'इयं तारका' इति पाठो लेखकप्रमादादन्यथाभूत इति प्रतिभाति । यथास्थिने त्वयमर्थः - इह तारकेत्यादिवत् इति आदिशब्देन द्वयं तारकेति धीः संगृह्यते । ततश्च तारका यया कदाचित् साधिकरणतया, कदाचित् निरधिकरणतया गृह्यते - एवमावरणाभावो यदि कदाचित् अयमावरणाभाव इति निरधिकरणतया गृह्येत - तदा तदतिरिक्तनभस्सिद्धिनिषेधः कर्तुं शक्यते; तत्तु नास्ति । अभावस्याधिकरणेन विना प्रतीत्ययोगादिति । अस्मान् प्रति नोदाहर्तव्य इति । तमस आलोकाभावत्त्वानङ्गीकारादिति भावः । क्षणिकत्वस्य क्वचित् सिद्ध्यसिद्धयोर्निषेधायोगात्.....असति धर्मारोपः सिद्ध इति शङ्कते - नन्वमस्मदिति । प्राणोऽक्षमिति । ननु 'अन्यायश्चानेकार्थत्वम्' इ......कार्यमित्याशङ्क्येन्द्रियाणां प्राणशब्दवाच्यत्वं नास्तीत्याह - अत्र च प्राणशब्द इति । धर्मोभ...... ॥ ५४ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

'एकदेशस्थितस्याग्नेर्ज्योत्स्ना विस्तारिणी यथा । परस्य ब्रह्मणः शक्तिः तथेदमखिलं जगत् ॥'  
इत्यादिविरोध.....शेषणत्वे दृष्टान्ततया उपादानात् । वह्निप्रभया वह्न्यपृथक्सिद्धिविशेषणत्वमेव विवक्षितमि......स्फुटोपलम्भश्च । भाष्यतो(?)गतिप्रतिहति तन्मूलबहुलीभावादिकं हि पांसूनामिव विशीर्णदीपावयवानामेव युज्यत इति भावः ॥ ५६ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

प्राच्य इति । स्वानन्तरभाविस्वजनकदीपनाशवानिति । स्वानन्तरभाविदीपनाशवानित्युक्ते  
यदृच्छासिद्धस्वानन्तरभाव्यन्यदीपनाशवत्त्वेनार्थान्तरता स्यादिति स्वजनकेति दीपविशेषणम् । प्रभया सहोत्पत्तिपक्षेऽपीति । विशरणेन विनाऽप्याशुतरविनाशकल्पनमस्तीति भावः ॥ ५८ ॥
</details>



<details><summary>वाधूल-श्रीनिवासः गूढार्थ-विवृतिः</summary>

वर्णानामिति । प्रागेव पाञ्चभौतिकत्वसाधनादिति । व्यष्टितत्त्वानां पञ्चीकृतभूतारब्धत्वस्थापनात् हेम्नोऽपि तत् सिद्धमित्यर्थः । तोयान्यत्वस्य दुस्साधत्वादिति । तत्साधकहेत्वभावादित्यर्थः । एवंचापार्थिवत्वसाधनेऽपि न विवक्षिततैजसत्वसिद्धिरिति भावः । जलमिलितहरिद्राचूर्णवत् द्रवीभूततेजोमेलनमात्रमेव पार्थिवावयवानाम्, न द्रवत्वम्; अतो न विरुद्धतेत्याशङ्क्य दूषणान्तरमाह - अवान्तरविशेषादिति । अतिप्रसङ्गसाम्राज्यादिति । जलानिर्व्याप्यत्वेन बाडवस्याग्निवैजात्यम्, अनुष्णस्पर्शतया चन्द्रालोकादेरतैजसत्वमित्यादि प्रसज्येतेति भावः । वैजात्ये परिहृतेऽवान्तरविशेषाणां अपलापः कार्यं इत्याह अशेषापह्नवेन वेति । यूपादिशब्दानां [अर्थः?] अलोकव्यवहारार्हं बुद्धिकल्पितं द्रव्ययमित्यत उक्तम् लोकप्रमाणत इति । तत्रानेकप्रमाणाद्युपपत्तिकल्पनमिति भावः ॥ ५९ ॥
</details>



<details><summary>वाधूल-श्रीनिवासः गूढार्थ-विवृतिः</summary>

नैल्यादिति । परापरविभागवत् बहुलत्वविरलत्वविभागवदित्यर्थः । प्रसिद्धद्रव्यवैधर्म्यात् - रूपवत्त्वे सति स्पर्शरहितत्वादेरित्यर्थः ॥ ६० ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

तिष्ठत्युर्वीति । त्रिलोकीभ्रमणमिति । [भुवः?] प्राङ्मुखतया भ्रमणं, अन्तरिक्षस्वर्गयोस्तु प्रत्यङ्मुखतयेति द्रष्टव्यम् । एवं हि सति प्राग्भागे दृष्टानां प्रत्यग्देशदर्शनमुपपद्यते । अपेक्षितस्यान्यथैव सिद्धेरिति । पूर्वभागदृष्टग्रहादिपरभागदर्शनस्य ग्रहादिभ्रमणेनैवोपपत्तेरित्यर्थः । अनुलोमगतिर्नौस्थ इत्यादीति । यथा नौकास्थः पुरुषो जलप्रवाहानुलोमगतिस्तीरस्थान् निश्चलानपि वृक्षादीन् प्रतिलोमगतिमतः पश्यति - तथा भूमौ वम्भ्रम्यमाणायां तत्स्थान् (वियत्स्थान्?) निश्चलानपि ग्रहादीन् वम्भ्रम्यमाणान् पश्यन्ति । अतो भूमेरेव भ्रमणम्, नान्तरिक्षादेरित्यर्थः । किं नश्छिन्नमिति । न किञ्चिदित्यर्थः । तारकासु क्रियानुपलम्भेऽपि कथं भ्रमणकल्पनमित्यत आह - ताराभ्रमणेति ॥ ६३ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

सूर्यावृत्तीति । आदिशब्देनेति । आदित्यादीति, अम्बरादेरित्यादिशब्दद्वयेनेत्यर्थः । कालतायाः स्वाभाविक्या उपाधिनिबन्धनत्वमयुक्तमित्याशङ्क्य व्याचष्टे - परत्वापरत्पनिर्वाहकतेति । एतेन त्रिविधेति । एतेन = प्रकृतिव्यतिरिक्तत्वप्रतिपादनेन 'कालोऽस्मि' इति रूपशब्देन ॥ ६५ ॥
</details>



<details><summary>वाधूल-श्रीनिवासः गूढार्थ-विवृतिः</summary>

स्वरूपविवक्षा किन्निबन्धनेत्यत आह - तत्स्वरूपैक्ये इति । 'स्वगीता' इत्यत्र स्वशब्दस्य सन्निहितकालपरत्वशङ्कां निवर्तयति - स्वशब्दोऽत्रेति । नियतानुबन्धानीति । अनुबन्धाः उद्भूतगुणद्वयसंस्थानादिविशेषाः ॥ ६६ ॥
</details>



<details><summary>वाधूल-श्रीनिवासः गूढार्थ-विवृतिः</summary>


</details>



<details><summary>वाधूल-श्रीनिवासः गूढार्थ-विवृतिः</summary>

कालस्यैव 'पूर्वापरवचनहतिः' इत्येतत् पूर्वोक्तव्याघातपरतया व्याचष्टे - पूर्वं परं(?) चेति ।  
उक्तदोषकथनादनुक्तदोषकथने प्रयोजनाघिक्यमभिप्रेत्यान्यथा व्याचष्टे - अथवेति ॥ ६७ ॥   
वर्तमानकालोऽध्यक्षावसेय इति । वर्तमाननिषेघे कथं विश्वनिह्नुतिः? भूतभविष्यतोर्विद्यमानत्वादित्यत आह - न ह्यतीतमिति । तद्विषये प्रत्यक्षप्रवृत्तेः, प्रत्यक्षमूलकत्वात् अनुमानादेरपि तत्राप्रवृत्तेः विश्वापह्नवः स्यादेवेत्यर्थः । तयोरप्रत्यक्षत्वात् तत्र वर्तमानत्वारोपोऽपि दुर्वच इत्याह - वर्तमानभ्रमश्चेति । तत्र भूतभविष्यतोः अभूत्, भविष्यतीति धीर्विलक्षणा । अस्तीति बुद्ध्यन्यथाऽनुपपत्त्या च भूतभविष्यद्व्यतिरिक्तवर्तमानत्वसिद्धिरित्याह - पौर्वापर्येति । वर्तमानत्वबुद्धेरन्यथा - सिद्धिमाशङ्क्य निराकरोति - अतीतागामीत्यादिना । नष्टत्वादिविकल्पत इति । भूतत्वागामित्वभेदतो वर्तमानो दुर्वच इति शेषः । अन्यद् वर्तमानत्वं वक्ष्याम इत्यत आह - वैवक्षिकमिति । अक्षमम् = युक्तिसहं न भवतीत्यर्थः । प्रतियोगिस्वरूपमेवेति । अभावाभावस्य भावात्मकत्वदिति भावः । कालमङ्गीकृत्य केनचिदुक्तं वर्तमानत्वं दूषयति - वर्तमानकालोपाधीति ॥ ६८ ॥
</details>



<details><summary>वाधूल-श्रीनिवासः गूढार्थ-विवृतिः</summary>

तदयोगादिति । उपाधिसम्बन्धायोगादित्यर्थः । क्रियासंख्या = कालोपाधिरित्यर्थः ॥ ६९ ॥
</details>



<details><summary>वाधूल-श्रीनिवासः गूढार्थ-विवृतिः</summary>

वायुर्दोधूयत इति । माधवीम् = पृथिवीमिति । 'महीं देवीं माधवीम्' इति प्रयोगादिति भावः ॥ ७० ॥  
इति वाधूलकुलतिलकेन महार्यापरनामधेयेन श्रीनिवासेन विरचितायां सर्वार्थसिद्धितात्पर्यप्रकाशिकायां जडद्रव्यसरः प्रथमः ॥
</details>

