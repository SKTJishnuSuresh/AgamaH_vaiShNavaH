+++
title = "०९०"

+++

तथा—


> **यूयं द्विजाग्र्या बत भूरि-भागा**  
> **यच्-छश्वद्-आत्मन्य्-अखिलात्म-भूतम् ।**  
> **नारायणं देवम् अदेवम् ईशम्**   
> **अजस्र-भावा भजताविवेश्य ॥** [भा।पु। १२.१२.५५]

टीका च—तद् एवं श्रोतॄन् आत्मानं चाभिनन्दयन्न् आह—यूयम् इति द्वाभ्याम् । हे **द्विजाग्र्याः !यद्** यस्माद् **आत्मन्य्** अन्तःकरणे **श्री-नारायणम् आविवेश्य शश्वद् भजत** । सम्भावनायां लोट् । अतो **भूरि-भागा** बहु-पुण्यवन्तः । कथम्भूतम् ? **अखिलात्म-भूतं** सर्वान्तर्यामिणम्, अत एव **देवं** सर्वोपास्यम् । **अदेवं** न देवोऽन्यो यस्य तम् । कुतः? **ईशम्** । यद् वा, यस्माद् यूयं भूरि-भागास् तप-आदिना सम्पन्नास् ततो नारायणं भजतेति विधिः ॥इत्य् एषा ।

अत्र तप-आदि-सम्पत्तेः सार्थकत्वं नारायण-भजनेनैव भवतीति स्वाम्य्-अभिप्रायः ॥
