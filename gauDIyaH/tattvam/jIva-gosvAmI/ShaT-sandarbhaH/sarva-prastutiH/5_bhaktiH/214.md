+++
title = "२१४"

+++

तद् एवं रुच्य्-आदिःश्री-गुर्व्-आश्रयान्त[^२१९] उपासना-पूर्वाङ्ग-रूपः साम्मुख्य-भेदो बहु-विधो दर्शितः । अथ साक्षाद्-उपासना-लक्षणस् तद्-भेदोऽपि बहु-विधो दर्श्यते । तत्र साम्मुख्यं द्विविधं—निर्विशेष-मयं स-विशेष-मयं च । तत्र पूर्वं ज्ञानम् । उत्तरं तु द्विविधम्—अहङ्ग्रहोपासना-रूपं, भक्ति-रूपं च । 

[^२१९]:
    रुच्य्-आदिना (ज, य)


अस्य ज्ञानस्य लक्षणं— 

**ज्ञानं चैकात्म्य-दर्शनम्** [भा।पु। ११.१९.२७] इति ।

अभेदोपासनं **ज्ञानम्** इत्य् अर्थः ॥

॥ ११.१९ ॥ श्री-भगवान् ॥ २१४ ॥
