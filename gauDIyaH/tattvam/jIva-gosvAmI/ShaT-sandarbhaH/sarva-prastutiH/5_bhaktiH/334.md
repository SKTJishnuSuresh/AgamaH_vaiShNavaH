+++
title = "३३४"

+++

अथ श्रीमद्-उद्धववत् श्री-कृष्णैकानुगतानां साधनत्वे साध्यत्वे च स्वयं श्री-कृष्ण-रूप एव परमोपादेय इत्य् आह—


> **ज्ञाने कर्मणि योगे च वार्तायां दण्ड-धारणे ।**  
> **यावान् अर्थो नृणां तात तावांस् तेऽहं चतुर्-विधः ॥** [भा।पु। ११.२९.३३]

ज्ञानादौ **यावान्** धर्मादि-लक्षणश् **चतुर्विधोऽर्थः**, **तावान्** सर्वोऽप्य् **अहम्** एव । तत्र **ज्ञाने** मोक्षः । **कर्मणि** धर्मः कामश् च । **योगे** नाना-विध-सिद्धि-लक्षणो लौकिको **वार्तायांदण्ड-धारणे** च नाना-विध-लौकिकश् चार्थ इति चतुर्विधत्वं ज्ञेयम् ॥

॥ ११.२९ ॥ श्री-भगवान् ॥ ३३०-३३४ ॥
