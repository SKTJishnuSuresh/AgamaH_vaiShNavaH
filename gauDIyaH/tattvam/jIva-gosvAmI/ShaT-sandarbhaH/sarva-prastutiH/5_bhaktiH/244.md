+++
title = "२४४"

+++

तद् एवं महा-भागवत-प्रसङ्ग-फलम् उक्तम् । तत्-परिचर्या-फलम् आह—


> **यत्-सेवया भगवतः कूट-स्थस्य मधु-द्विषः ।**  
> **रति-रासो भवेत् तीव्रः पादयोर् व्यसनार्दनः ॥** [भा।पु। ३.७.१९] 

**येषां** युष्माकं महा-भागवतानां **सेवया** परिचर्यया **कूटस्थस्य** नित्यस्य **भगवतःपादयो रति-रासः** प्रेमोत्सवो **भवेत्** । **तीव्र** इति विशेषणं प्रसङ्ग-मात्रात् परिचर्यायां विशिष्टं फलं द्योतयति । आनुषङ्गिकं फलम् आह—व्यसनार्दन इति । **व्यसनं** संसारः। यत एवोक्तं मद्-भक्त-पूजाभ्यधिका [भा।पु। ११.१९.१९] इति । _मम पूजातो_ऽप्य् _अभि_ सर्वतो-भावेनाधिका _अधिक_-मत्-प्रीति-करीत्य् अर्थः ।एवं पाद्मोत्तर-खण्डे—


> आराधनानां सर्वेषां विष्णोर् आराधनं परम् ।  
> तस्मात् परतरं देवि तदीयानां समर्चनम् ॥ [प।पु। ६.२५३.१७६] इति ॥

॥ ३.७ ॥ विदुरः श्री-मैत्रेयम् ॥ २४४ ॥
