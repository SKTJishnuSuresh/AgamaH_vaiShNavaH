+++
title = "२३१"

+++

अथ केवल-स्वरूप-सिद्धोदाह्रियते । तत्र स-कामा कैवल्य-कामा चोपासक-सङ्कल्प-गुणैस् तत्-तद्-गुणत्वेनोपचर्यते । ततः स-कामा द्विविधा—तामसी राजसी च । पूर्वा यथा—


> **अभिसन्धाय यो हिंसां दम्भं मात्सर्यम् एव वा ।**  
> **संरम्भी भिन्न-दृग् भावं मयि कुर्यात् स तामसः ॥** [भा।पु। ३.२९.८]

**अभिसन्धाय** सङ्कल्प्य । **संरम्भी** स-क्रोधः । **भिन्न-दृक्** स्वस्मिन्न् इव सर्वत्र यत्र सुखं दुःखं च तत्-तद्-अवेत्ता निरनुकम्प इत्य् अर्थः ॥
