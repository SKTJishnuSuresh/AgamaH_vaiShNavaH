+++
title = "०५६"

+++

अग्रे च—


> **तत्रोपाय-सहस्राणाम् अयं भगवतोदितः ।**  
> **यद् ईश्वरे भगवतियथा यैर् अञ्जसा रतिः ॥** [भा।पु। ७.७.२९]

**तत्र** पूर्वोक्ते त्रिगुणात्मक-कर्मणां बीज-निर्हरणेऽपि **उपाय-सहस्राणां** मध्ये **अयम्** एवोपायः **भगवता** श्री-नारदेन मां प्रत्युपदिष्टः । **यैर्** उपाय-सहस्रैः सिद्धाद् **यद्** यस्माद् उपायाद् **यथा** यथावद् **ईश्वरे** भगवति **अञ्जसा** व्यवधानान्तरं विनैव **रतिः** प्रीतिर् भवति । अतः कर्म-बीज-निर्हरणम् अपि तस्यानुषङ्गिकम् एव फलम् इति भावः ॥ 
