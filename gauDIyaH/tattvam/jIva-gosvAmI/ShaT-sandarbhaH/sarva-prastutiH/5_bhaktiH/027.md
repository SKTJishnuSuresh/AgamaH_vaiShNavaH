+++
title = "०२७"

+++

एतद्-अनन्तराध्यायेऽपि तथैवाह—


> **यावन् न जायेत परावरेऽस्मिन्**  
> **विश्वेश्वरे द्रष्टरि भक्ति-योगः ।**  
> **तावत् स्थवीयः पुरुषस्य रूपं**  
> **क्रियावसाने प्रयतः स्मरेत ॥** [भा।पु। २.२.१४]

परे ब्रह्मादयोऽवरे यस्मात् । कुतः ? **विश्वेश्वरे द्रष्टरि,** न तु दृश्ये, चैतन्य-घनत्वात् । **भक्ति-योगः,** केचित् स्वदेहान्तर्-हृदयावकाशे प्रादेश-मात्रं पुरुषं वसन्तं चतुर्भुजम्[भा।पु। २.२.८] इत्य्-आदिनोक्त-साधन-लक्षणाभिनिवेशः । **क्रियावसाने** आवश्यक-कर्मानुष्ठानानन्तरम् । अनेन कर्मापि भक्ति-योग-पर्यन्तम् इत्य् उक्तम् ॥
