+++
title = "२६६"

+++

अथ श्री-रूप-कीर्तनम्—

**प्रत्याक्रष्टुं नयनम् अबला** इत्य्-आदौ—

**यच् छ्रीर् वाचां जनयति रतिं कीर्त्यमाना कवीनाम् ॥** [भा।पु। ११.३०.३] इति ।

यस्य श्री-कृष्ण-रूपस्य शोभा-सम्पत्तिः **कीर्त्यमाना** सती **कवीनां** तत्-कीर्तकानां **वाचां** तत्-कीर्तनेष्व् एव रागं **जनयति** । अथोक्तं श्री-चतुःसनेन—कामं भवः सवृजिनैर् निरयेषु नः स्तात् [भा।पु। ३.१५.४९] इत्य्-आदौ, वाचश् च नस् तुलसिवद् यदि तेऽङ्घ्रि-शोभाः इति ।

॥ ११.३० ॥ राजा श्री-शुकम् ॥ २६६ ॥
