+++
title = "०४४"

+++

तत्राजानज-देव-स्तुति-द्वारैवोत्तरम्—


> **पानेन ते देव कथा-सुधायाः**  
> **प्रवृद्ध-भक्त्या विशदाशया ये ।**  
> **वैराग्य-सारं प्रतिलभ्य बोधं**  
> **यथाञ्जसान्वीयुर् अकुण्ठ-धिष्ण्यम् ॥**  
> **तथापरे चात्म-समाधि-योग-**  
> **बलेन जित्वा प्रकृतिं बलिष्ठाम् ।**  
> **त्वाम् एव धीराः पुरुषं विशन्ति**  
> **तेषां श्रमः स्यान् न तु सेवया ते ॥** [भा।पु। ३.५.४५-४६]

**अकुण्ठ-धिष्ण्यं** वैकुण्ठ-लोकम् इति टीका । **विशदाशयाः** प्रोज्झित-कैतवाः सेवैक-पुरुषार्थाः । [ये तु ज्ञान-सङ्गिनस् तेषां साधन-साध्ययोः कनिष्ठत्वम् आह—तथेति ।][^४२] अपरे मोक्ष-मात्र-कामाः । तन्-मात्र-पुरुषार्थेऽपि **तेषां श्रमः स्यात्** । सेवैक-पुरुषार्थास् तेषां **सेवया श्रमो न स्यात्** । सदैव सेवया परमानन्दम् अनुभवताम् आनुषङ्गिकत्या मोक्षश् च स्याद् इत्य् अर्थः ॥

[^४२]:
    थिस् पोर्तिओन् नोत् इन् थे ब् ग्रोउप्।


॥ ३.५ ॥ अजानज-देवाः श्री-महत्-स्रष्टृ-पुरुषम्[^४३] ॥ ४४ ॥

[^४३]:
    परमात्मानम् (ज, य)

