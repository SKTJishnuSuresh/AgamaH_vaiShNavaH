+++
title = "०१७"

+++

> 

अत्र प्रकरणार्थे सद्-आचारं दर्शयन्न् उपसंहरति—


> **अतो वै कवयो नित्यं भक्तिं परमया मुदा ।**  
> **वासुदेवे भगवति कुर्वन्त्य् आत्म-प्रसादनीम् ॥** [भा।पु। १.२.२२]

**आत्म-प्रसादनीं** मनसः शोधनीम् । न केवलम् एतावद्-गुणत्वं तस्याः, किं च **परमया मुदेति** कर्मानुष्ठानवन् न साधन-काले साध्य-काले[^३२] वा भक्त्य्-अनुष्ठानं दुःख-रूपं, प्रत्युत सुख-रूपम् एवेत्य् अर्थः । अत एव नित्यं साधक-दशायां सिद्ध-दशायां च तावत् **कुर्वन्ति** इत्य् उक्तम् ॥

[^३२]:
    फल-काले (ख)


॥१.२॥ श्री-सूतः ॥ १७ ॥
