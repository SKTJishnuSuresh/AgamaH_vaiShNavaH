+++
title = "२००"

+++

मध्यम-मिश्र-साक्षाद्-भक्ति-साधकम्[^२०९] आह—

[^२०९]:
    हरिदास शास्त्रि हस् _मध्यम-मिश्र_, बुत् थे क्रम-सन्दर्भ रेअद्स् _मध्यमं मिश्र-_



> आज्ञायैवं गुणान् दोषान्  
> मयादिष्टान् अपि स्वकान् ।  
> धर्मान् सन्त्यज्य यः सर्वान्  
> मां भजेत् स च सत्तमः [^२१०] ॥   
> [भा।पु। ११.११.३२]

[^२१०]:
    श्रीधर रेअद्स् _मां भजेत स सत्तमः। तु_ इस् नोत् अन् इस्सुए फ़ोर् हिम्।



टीका च—

> **मया** वेद-रूपेण **आदिष्टानपि**  
> स्व-**धर्मान् सन्त्यज्य यो मां भजेत,**  
> सोऽप्य् एवं पूर्वोक्तवत् **सत्तमः** ।  
> 
> किम् अज्ञानाद् नास्तिक्याद् वा ?  
> न । धर्माचरणे सत्त्व-शुद्ध्य्-आदीन् **गुणान्,**  
> विपक्षे नरक-पातादीन् **दोषांश्** **चाज्ञाय** ज्ञात्वापि  
> मद्-ध्यान-विक्षेपकतया  
> मद्-भक्त्यैव सर्वं भविष्यतीति दृढ-निश्चयेनैव  
> **धर्मान् सन्त्यज्य** ।  
> यद् वा, भक्ति-दार्ढ्येन निवृत्ताधिकारतया सन्त्यज्य ॥

इत्य् एषा । 

यथा हायशीर्ष-पञ्चरात्रोक्त-नारायण-व्यूह-स्तवे—


> ये त्यक्त-लोक-धर्मार्था  
> विष्णु-भक्ति-वशं गताः ।  
> ध्यायन्ति परमात्मानं  
> तेभ्योऽपीह नमो नमः ॥ 

इति ।

अत्र त्व् एवं व्याख्या—  

> यदि च स्वात्मनि तत्-तद्-गुण-योगाभावः,  
तथाप्य् **एवं** पूर्वोक्त-प्रकारेण  
**गुणान्** कृपालुत्वादीन्  
**दोषांस्** तद्-विपरीतांश्  
**चाज्ञाय** हेयोपादेयत्वेन निश्चित्यापि,  
**यो मया** तेषु गुणेषु मध्ये  
तत्र **आदिष्टानपि स्वकान्** नित्य-नैमित्तिक-लक्षणान् सर्वान् एव वर्णाश्रम-विहितान् **धर्मान्**  
तद्-उपलक्षणं ज्ञानम् अपि  
मद्-अनन्य-भक्ति-विघातकतया **सन्त्यज्य मां भजेत्, स च सत्तमः** ।  

च-कारात् पूर्वोक्तोऽपि सत्तम  
इत्य् उत्तरस्य तत्-तद्-गुणाभावेऽपि पूर्व-साम्यं बोधयति ।  
ततो यस् तु तत्-तद्-गुणान् लब्ध्वा  
धर्म-ज्ञान-परित्यागेन मां भजति केवलं,  
स तु परम-सत्तम एवेति व्यक्त्यानन्य-भक्तस्य पूर्वत आधिक्यं दर्शितम् । 

अत्र अद्वेष्टा सर्व-भूतानां [गीता १२.१२] इत्य्-आदि श्री-गीता-द्वादशाध्याय-प्रकरणम् अप्य् अनुसन्धेयम् । **सत्तम** इत्य् अनेन तद् अवरत्रापि सत्तरत्वं सत्त्वम्[^२११] अप्य् अस्तीति दर्शितम् । अस्तु तावत् सदाचारस्य तद्-भक्तस्य सत्त्वम्, अनन्य-देवता-भक्तत्व-मात्रेणापि दुराचारस्यापि सत्त्वान्य-पर्यायं साधुत्वं विधीयते, अपि चेत् सुदुराचारः [गीता ९.३०] इत्य्-आदौ । अत्र च साधु-सङ्ग-प्रस्तावे यत् तादृशं लक्षणं नोत्थापितं, तत् खलु तादृश-सङ्गस्य भक्त्य्-उन्मुखेऽनुपयुक्तताभिप्रायेण । यथोक्तं श्री-प्रह्लादेन—सङ्गेन साधु-भक्तानाम् [भा।पु। ७.७.२५] इति । साधुर् अत्र सद्-आचारः । 

[^२११]:
    समत्वम्, सत्तमत्वम्


तद् एवम् ईश्वर-बुद्ध्या विधि-मार्ग-भक्तयोस् तारतम्यम् उक्तम् ।तत्रैवोत्तरस्यानन्य-त्वेन श्रेष्ठत्वं दर्शितम् । तत्रैवार्चन-मार्गे त्रिविधत्वं लभ्यते पाद्मोत्तर-खण्डात् । तत्र महत्त्वं तापादि-पञ्च-संस्कारी [प।पु। ६.२५३.२७] इत्य्-आदौ ।  

मध्यमत्वम्—


> तापं पुण्ड्रं तथा नाम मन्त्रो यागश् च पञ्चमः ।  
> अमी पञ्चैव संस्काराः परमैकान्ति-हेतवः ॥ इत्य् अत्र ।

कनिष्ठत्वं—


> शङ्ख-चक्राद्य्-ऊर्ध्व-पुण्ड्र-धारणाद्य्-आत्म-लक्षणम् ।  
> तन्-नमस्करणं चैव वैष्णवत्वम् इहोच्यते ॥ इत्य् अत्र ॥
