+++
title = "११६ ६४"

+++
अग्रे च व्यतिरेक-मुखेन (भा० ११।५।१ ) - 

सर्वशक्ति युक्त श्रीभगवान् में निखिल कर्म समर्पण द्वारा श्रीभगवान् सु प्रसन्न होने पर जो निष्काम भाव लाभ होगा, इस में सन्देह क्या है ? 

निष्काम भाव प्राप्ति के हेतु का जो उल्लेख हुआ है, उस से बहु काल के पश्चात् निष्काम भाव का लाभ होता है । किन्तु भा० ४।३१०१४ में वर्णित है - "यथा तरोर्मूल निषेचनेन" अर्थात् वृक्ष मूल में जल सेचन करने पर शाखा पल्लवादिका सन्तोष होता है । इस नीति से स्वतन्त्र भाव से अतिसत्वर सर्वधर्म फल प्राप्ति का एकमात्र हेतु श्रीविष्णु सन्तोष है, एवं निष्काम भाव सिद्धिका फल स्वरूप हृदयस्थ जड़चेतन ग्रन्थिच्छेदन करने का निदुष्ट उपाय भी वही है । उस को ११।३।३७ में आविर्होत्र कहते हैं- 

"य आशु हृदय ग्रन्थि निज्जिहषु परात्मनः । विधिनोपचरेद्देवं तन्त्रोक्तेन च केशवम् ।" 

हे राजन् ! जो अतिसत्वर स्थूल सूक्ष्म देहद्वय से अतिरिक्त जीवात्मा की देहग्रन्थी, देहाहङ्कार को छेदन करने का अभिलाषी है । उसको चाहिये कि वह आगमशास्त्र वर्णित उपाय के द्वारा एवं "तन्त्रोक्तेन च केशवम्" 'च' कार प्रयोग से अर्थ होता है कि वेदोक्त विधि के द्वारा आराध्यतम श्रीकृष्ण की अर्चना करे। उक्त श्लोक केशव पद के विशेषण रूप में 'देव' पद का उल्लेख हुआ है, कारण- भा० १०।४।३६ में "मूलं हि विष्णुर्देवानाम् " श्रीविष्णु हो समस्त देवताओं का मूल हैं । उनकी उपासना करने से समस्त देवता की उपासनासम्पन्ना होती है । अन्य देवता के प्रति आराध्य बुद्धि न रखे ॥ ६२ ॥ 
