+++
title = "१५१ ८४"

+++
पृथक् पृथग् ज्ञानादिफलेऽपि साध्ये नास्तीत्याह (भा० ११।२०।३२-३३) - 

श्रेयः - श्रेयः साधनम् ॥३१॥ 

S 

हे उद्धव ! अतएव मुझ में भक्ति युक्त, मद्गत चित्त, योगिवृन्द के पक्ष में ज्ञान एवं वैराग्य प्रायशः हो मङ्गल साधक नहीं होते हैं। इस विषय में कुछ भी संशय नहीं है । 

पूर्व वर्णित व्यवस्था के अनुसार त्रिविध अधिकारी का वर्णन हुआ है । अर्थात् जो व्यक्ति ऐहिक पार लौकिक विषय प्रतिष्ठा सुख समूह में विरक्तचित्त है, अतः ऐहिक पारलौकिक सुख प्राप्ति के साधन स्वरूप लौकिक वैदिक कर्मानुष्ठान का परित्याग भी उसने किया है, किन्तु भक्ति प्राप्त करने का अभिलाषी है, वह ही ज्ञान योग का अधिकारी है, द्वितीय जो व्यक्ति ऐहिक पारलौकिक सुख भोग में लालसान्दित है, एवं उक्त सुख प्राप्ति के निमित्त साधन समूह के अनुष्ठान में आग्रहान्वित है, वह ही काम्य कर्म साधन का अधिकारी है । तृतीय। जो व्यक्ति, महत्सङ्ग एवं महत् कृपा जनित सौभाग्य से श्रीभगवत् कथा श्रवण कीर्तनादि में श्रद्धायुक्त है, अथच विषय में अत्यन्त आसक्त भी नहीं है, विरक्त भी नहीं है, वह ही भक्ति योग का अधिकारी है । इस प्रकार ज्ञान, कर्म, भक्ति रूप साधन त्रय के त्रिविध अधिकारी की कथा कही गई है । उक्त साधन त्रय के मध्य में भक्ति योग ही अन्य निरपेक्ष है, कर्म एवं ज्ञान योग-भक्तिसापेक्ष है । अतएव कर्म, ज्ञान एवं भक्ति योग के मध्य में भक्तियोग ही श्रेष्ठ है । इस प्रकार " तस्मात् मत्भक्तियुक्तस्य" प्रभृति श्लोक त्रय के द्वारा प्रसङ्ग का उपसंहार करते हैं । श्लोकस्थ "मदात्मनः" पद का अर्थ है मुझ जिन के आत्मा अर्थात् चित्त है, उक्त भक्ति युक्त योगि पुरुष के पक्ष में ज्ञान एवं वैराग्य प्रायशः श्रेयः साधन अर्थात् मङ्गल के प्रति हेतु नहीं होते हैं । यहाँ तक टीका की व्याख्या है। श्लोक में " प्रायशः " पद प्रदान का अभिप्राय यह है- जो लोक, निष्काम भाव से विशुद्ध भजन करते हैं, उन के पक्ष में ज्ञान एवं वैराग्याभ्यास करने का प्रयोजन नहीं है । उस में भी कतिपय साधकों की इच्छा सद्योमुक्ति मार्ग का एवं क्रममुक्ति मार्ग में होती है । उस प्रकार गी० १८।५४ में उक्त है । 

"ब्रह्मभूतः प्रसन्नात्मा न शोचति न काङ्क्षति । 

समः सर्वेषु भूतेषु मद्भक्त लभते पराम् ॥" 

में 

इस श्लोक के अनुसार प्रतीत होता है कि ब्रह्म स्वरूपानुभूति प्राप्त करने के पश्चात् श्रीभगवान् में पराभक्ति होती है । यहाँपर समझना होगा कि यह सद्योमुक्ति मार्ग नहीं है, किन्तु क्रम मुक्ति मार्ग है, क्रम मुक्ति मार्ग में ही इस प्रकार प्रसङ्ग होता है । इस प्रकार क्रम भक्ति मार्ग में यदि किसी की प्रवृत्ति होती है, तो उस साधक के पक्ष में कथञ्चित् ज्ञान वैराग्य की अपेक्षा रह सकती है। ऐसा होने पर निखिल फल समूह के राजास्वरूप श्रीभगवत् प्रेमलाभ में ही विशुद्ध भक्ति का तात्पर्य है । इस प्रकार विशुद्ध भक्ति साधन में ज्ञान वैराग्य की किसी पकार अपेक्षा है ही नहीं ॥८३॥ 
