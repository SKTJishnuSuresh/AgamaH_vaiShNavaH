+++
title = "उज्ज्वल-नीलमणि-किरणः"
+++


śrī-ujjvala-nīlamaṇi-kiraṇaḥ

(1)

athojjvala-rasaḥ | tatra **nāyaka**-cūḍāmaṇiḥ śrī-kṛṣṇaḥ | prathamaṁ gokula-mathurā-dvārakāsu krameṇa pūrṇatamaḥ pūrṇataraḥ pūrṇa iti trividhaḥ | dhīrodāttaḥ dhīra-lalitaḥ dhīroddhataḥ dhīra-śantaḥ iti pratyekaṁ catur-vidhaḥ | tatra raghunāthavat gambhīro vinayī yathārha-sarva-jana-sammāna-karīty-ādi-guṇavān **dhīrodāttaḥ **| kandarpavat preyasī-vaśo niścinto nava-tāruṇyo vidagdho **dhīra-lalitaḥ **| bhīmasenavat uddhata ātma-ślāgha-roṣa-kaitavādi-guṇa-yukto **dhīroddhataḥ **| yudhiṣṭhiravat dhārmiko jitendriyaḥ śāstra-darśī **dhīra-śāntaḥ **| 

punaś ca paty-upapatitvena pratyekaṁ sa dvi-vidhaḥ | evaṁ punaś ca anukūlo dakṣiṇaḥ śaṭho dhṛṣṭa iti pratyekaṁ catur-vidhaḥ | ekasyām eva nāyikāyām anurāgī **anukūlaḥ **| sarvatra samo **dakṣiṇaḥ **|  sākṣāt priyaṁ vakti parokṣe apriyaṁ karoti yaḥ sa **śaṭhaḥ **| anya-kāntā-sambhoga-cihnādi-yukto'pi nirbhayaḥ mithyā-vadī yaḥ sa **dhṛṣṭaḥ **| evaṁ ṣaṇ-navati-vidhā nāyaka-bhedāḥ ||1||

—o)0(o—

(2)

athāśrayālambanā **nāyikāḥ **| prathamaṁ svīyā parakīyā iti dvi-vidhāḥ | kātyāyanī-vrata-parāṇāṁ kanyānāṁ madhye yā gāndharveṇa vivāhitāḥ tāḥ svīyāḥ | tad-anyā dhanyādayaḥ kanyāḥ parakīyā eva | śrī-rādhādyās tu prauḍhāḥ parakīyā eva | kiyantyaḥ gokule svīyā api pitrādi-śaṅkayā parakīyā eva | dvārakāyāṁ rukmiṇyādyāḥ svīyā eva | 

tataś ca mugdhā madhyā pragalbhā iti trividhāḥ | madhyā māna-samaye dhīra-madhyā adhīra-madhyā dhīrādhīra-madhyā iti trividhāḥ | vākrokti-pavitra-bhartsanā-kāriṇī yā sā **dhīra-madhyā **| roṣataḥ kaṭhora-bhartsanā-kāriṇī yā sā **adhīra-madhyā **| miśrita-vākyā yā sā **dhīrādhīra-madhyā **śrī-rādhā | tatra pragalbhāpi dhīra-pragalbhā adhīra-pragalbhā dhīrādhīra-pragalbhā ceti trividhā | tatra nija-roṣa-gopana-parā surate udāsīnā yā sā **dhīra-pragalbhā **pālikā candrāvalī bhadrā ca | niṣṭhurā tarjanena karṇotpalena padmena yā kṛṣṇaṁ tāḍayati sā **adhīra-pragalbhā **śyāmalā | roṣa-saṅgopanaṁ kṛtvā kiñcit tarjanaṁ karoti yā sā **dhīrādhīra-pragalbhā **maṅgalā | mugdhātiroṣeṇa mauna-mātra-parā eka-vidhaiva | evaṁ trividhā madhyā pragalbhā trividhā mugdhā eka-vidhā iti saptadhā | svīyā-parakīyā-bhedena caturdaśa-vidhā | kanyā ca mugdhaivaika-vidhā iti pañca-daśa-vidhā nāyikā bhavantīti |

atha **aṣṭa-nāyikāḥ**—abhisārikā, vāsaka-sajjā, virahotkaṇṭhitā, vipralabdhā, khaṇḍitā, kalahāntaritā, proṣita-bhartṛkā, svādhīna-bhartṛkā | abhisārayati kṛṣṇaṁ svayaṁ vābhisarati yā sā** abhisarikā **| kuñja-mandire surata-śayyāsanaṁ mālya-tambūlādikaṁ madanotsukā karoti yā sā **vāsaka-sajjā **| kṛṣṇa-vilambe sati tena viraheṇotkaṇṭhyate yā sā **virahotkaṇṭhitā **| saṅketaṁ kṛtvā yadi na yāty eva kṛṣṇas tadā **vipralabdhā **| prātar āgatam anya-kāntā-sambhoga-cihna-yuktaṁ kṛṣṇaṁ roṣeṇa paśyati yā sā **khaṇḍitā **| mānānte paścāt-tāpaṁ karoti yā sā **kalahāntaritā **| kṛṣṇasya mathurā-gamane sati yā duḥkārtā sā **proṣita-bhartṛkā **| suratānte veśādy-arthaṁ yā kṛṣṇam ājñāpayati sā **svādhīna-bhartṛkā **| evaṁ pañcadaśānām aṣṭa-guṇitatvena viṁśaty-uttara-śatāni | punaś cottamā-madhyamā-kaniṣṭhātvena ṣaṣṭy-uttarāṇi trīṇi śatāni | 

nāyikā-bhedānāṁ tāsāṁ vraja-sundarīṇaṁ madhye kāścin nitya-siddhāḥ śrī-rādhā-candrāvaly-ādayaḥ | kāścit sādhana-siddhāḥ | tatra kāścit muni-pūrvāḥ kāścit śruti-pūrvāḥ kāścid devya iti jñeyāḥ ||2||

—o)0(o—

(3)

atha **svabhāvāḥ** | kāścit prakharāḥ śyāmalā-maṅgalādayaḥ | kāścin madhyāḥ śrī-rādhikā-pālī-prabhṛtayaḥ | kāścin mṛdvīti khyātāś candrāvaly-ādayaḥ | atha sapakṣāḥ suhṛt-pakṣāḥ taṭastha-pakṣā vipakṣā iti bheda-catuṣṭayaṁ syāt | śrī-rādhāyāḥ sva-pakṣāḥ lalitā-viśākhādiḥ suhṛt-pakṣaḥ śyāmalā yūtheśvarī taṭastha-pakṣaḥ bhadrā pratipakṣaś candrāvalī | tatra kāścid vāmāḥ kāścid dakṣiṇāḥ syuḥ | śrīmatī rādhikā vāmā madhyā nīla-vastrā rakta-vastrā ca lalitā prakharā śikhi-piñcha-vasanā | viśākhā vāmā madhyā tārāvalī-vasanā | indurekhā vāmā prakharā aruṇa-vastrā | raṅgadevī-sudevyau vāme prakhare rakta-vastre ca | sarvā eva gaura-varṇāḥ | campakalata vāmā madhyā nīla-vastrā | citrā dakṣiṇā mṛdvī nīla-vasanā | tuṅgavidyā dakṣiṇā prakharā śukla-vastrā ca | śyāmalā vāmya-dākṣiṇya-yuktā prakharā rakta-vastrā | bhadrā dakṣiṇā mṛdvī citra-vasanā | candrāvalī dakṣiṇā mṛdvī nīla-vastrā | asyāḥ sakhī padmā dakṣiṇā prakharā | śaivyā dakṣiṇā mṛdvī | sarvā eva rakta-vastrāḥ ||3||

—o)0(o—

(4)

atha **dūtī **dvi-vidhā—svayaṁ dūti apta-dūtī ca | tatrāpta-dūtī ca trividha, amitārthā nisṛṣṭārthā patra-hāriṇī ca | vākyaṁ vinā iṅgitenaiva yā dautyaṁ karoti sā **amitārthā **| yā ājñayā sāmastaṁ kāryaṁ karoti bhāraṁ vahati ca sā **nisṛṣṭārthā **| yā patreṇa kāryaṁ karoti sādhayati ca sā **patra-hāriṇī **| taḥ śilpa-kariṇī daivajña liṅginī paricārikā dhātreyī vanadevī sakhī cety ādayaḥ | vraje vīrā vṛndā vaṁśī ca kṛṣṇasya dūtī-trayam | pragalbha-vacanā vīrā vṛndā ca priya-vādinī, sarva-kārya-sādhikā vaṁśī ||4||

(5)

atha **sakhī **pañca-vidhā | sakhī, nitya-sakhī, prāṇa-sakhī, priya-sakhī, parama-preṣṭha-sakhī | āsāṁ madhye kācit sama-snehā kācid asama-snehā | yā kṛṣṇe snehādhikā sā **sakhī** | vṛndā kundalatā vidyā dhaniṣṭhā kusumikā tathā kāmadā nāmātreyī sakhī-bhāva-viśeṣa-bhak || 

yā rādhikāyāṁ snehādhikā sā **nitya-sakhī **| 


    nitya-sakhyas tu kastūrī manojñā maṇi-mañjarī |


    sindūrā candanavatī kaumudī madirādayaḥ || 

tatra mukhyā yā sākhī snehādhikā sā **prāṇa-sakhī **uktā | jīvita-sakhyas tu tulasī kelikandalī kādambarī śaśimukhī candrarekhā priyaṁvadā madonmadā madhumatī  vasantī kalabhaṣiṇī ratnāvalī mālatī karpūra-latikādayaḥ | 


    etā vṛndāvaneśvaryāṁ prāyaḥ sārūpyam āgatāḥ | 


    mālatī candralatikā guṇacūḍā varāṅgadā |


    mādhavī candrikā prema-mañjarī tanu-madhyamā |


    kandarpasundarītyādyāḥ koṭi-saṅkhyā mṛgī-dṛśaḥ || **priya-sakhyaḥ **| 

tatra mukhyā yā sā **parama-preṣṭha-sakhī **| 


    lalitā ca viśākhā ca citrā campakavallikā | 


    raṅgadevī sudevī ca tuṅgavidyendu-rekhikā || 

yadyapy etāḥ sama-snehās tathāpi śrī-rādhāyāṁ pakṣapātaṁ kurvanti ||5||

—o)0(o—

(6)

atha **vayaḥ **| vayaḥ-sandhiḥ navya-yauvanaṁ vyakta-yauvanaṁ pūrṇa-yauvanaṁ ceti | kalāvaty-ādayo vayaḥ-sandhau sthitāḥ | dhanyādayo navya-yauvane sthitāḥ | śrī-rādhādayas tu vyakta-yauvane sthitāḥ | candrāvaly-ādayaḥ pūrṇa-yauvane sthitāḥ | padmaādyāḥ pūrṇa-yauvane sthitā ity ālambana-vibhāvaḥ ||6||

—o)0(o—

(7)

athoddīpana vibhāvaḥ guṇa-nama-taṇḍava-veṇu-vadyagodohana-vibhūṣaṇa gīta-caraṇa-cihnaṅga saurabhya nirmalya barha guñjavataṁsa kṛṣṇa-megha candra-darśanādi bhedad bahuvidhaḥ ||7||

—o)0(o—

(8)

atha **anubhāvaḥ **| bhāvaḥ hāvaḥ helā śobhā kāntiḥ dīptir mādhuryaṁ pragalbhatā audāryaṁ dhairyaṁ līlā vilāso vicchitir vibhramaḥ kilakiñcitaṁ moṭṭāyitaṁ kuṭṭamitaṁ vivvokaṁ lalitaṁ vikṛtam iti viṁśaty-alaṅkārāḥ | tatra nirvikārātmake citte **bhāvaḥ **prathama-vikriyā (u.nī. 11.5) | tiryag-grīva-bhrū-netrādi-vikāśa-sūcyo hāvaḥ | kuca-sphuraṇa-pulakādi-nīvi-vāsa-skhalanādi-sūcyā **helā **| rūpa-bhogādyair aṅga-vibhūṣaṇaṁ **śobhā **| śobhaiva yauvanodreke **kāntiḥ **| kāntir eva deśa-kālādi-viśiṣṭā **dīptiḥ **| nṛtyādi-śrama-janita-gātra-śaithilyaṁ **mādhuryam **| sambhoga-vaiparītyaṁ pragalbhatā | roṣe'pi vinaya-vyañjanam **audāryam **| duḥka-sambhāvanāyām api premṇi niṣṭhā **dhairyam **| kānta-ceṣṭānukaraṇaṁ **līlā** | priya-sāṅge sati mukhādīnaṁ tātkālika-praphullatā **vilāsaḥ** | alpa-mātrākalpa-dharaṇe'pi śobhā **vicchittiḥ **| abhisārādāv atisambhrameṇa hāra-mālyādi-sthāna-viparyayo **vibhramaḥ **| śrī-rādhā-kṛṣṇayor vartma-rodhanādau 


    garvābhilāṣa-rudita-smitāsūyā-bhaya-krudhām |


    saṅkarī-karaṇaṁ harṣād ucyate **kilakiñcitam **|| (u.nī. 11.45)

kānta-vārtā-śravane pūlakādibhir abhilāṣasya prākaṭyaṁ **moṭṭayitam **| adhara-khaṇḍana-stanākarṣaṇādau ānande'pi vyathā-prakaṭanaṁ **kuṭṭamitaṁ **| vāñchite'pi vastuni garveṇānadaro **vivvokaḥ **| bhrū-bhaṅgyā aṅga-bhaṅgyā ca hastena ca bhramara vidravaṇādi-ceṣṭitaṁ **lalitam **| lajjādibhir yan nija-kāryaṁ nocyate kintu ceṣṭayā vyajyate tad **vikṛtam **| iti viṁśaty-alaṅkārāḥ | jñātasyāpy ajñavat pṛcchā **maugdhyam** | priyasyāgre bhramarādikaṁ dṛṣṭvā bhayaṁ **cakitam **| iti dvayam adhikam ||8||

—o)0(o—

(9)

atha **anye anubhāvāḥ **| nīvy-uttarīya-dhammillya-sraṁsanaṁ gātra-moṭanaṁ jṛmbhā ghrāṇasya phullatvaṁ niśvāsādyāś ca te mataḥ ||9||

—o)0(o—

(10)

atha **sāttvikāḥ **| sveda-stambhādayo'ṣṭa dhūmāyita-jvalita-dīpta-sūddīptāḥ ||10||

—o)0(o—

(11)

atha **vyabhicāriṇaḥ **| nirveda-viṣādādyā bhāvāḥ ||11||

—o)0(o—

(12)

atra bhāvotpattiḥ bhāva-sandhiḥ bhāva-śāvalyo bhāva-śantir iti daśā-catuṣṭayam | **bhāvotpattiḥ **spaṣṭārthā, bhāva-dvayasya milanaṁ **bhāva-sandhiḥ **| pūrva-pūrva-bhāvasya yaḥ para-para-bhāvenopamardaḥ sa eva **bhāva-śāvalyaṁ **| **bhāva-śantir **bhāvasyāntardhānam eva ||12||

—o)0(o—

(13)

atha **sthayi-bhāvaḥ** madhurā ratiḥ | sa ca trividhā—sādhāraṇī, samañjasā samarthā iti | kubjāyāṁ sādhāraṇī sādhāraṇa-maṇivat | paṭṭa-mahiṣīṣu samañjasā cintāmaṇivat | vrajadevīṣu samarthā kaustubha-maṇivat | sāmānya-bhāvena sva-sukha-tat-paryā ratiḥ **sādhāraṇī **| kṛṣṇasya nijasya ca sukha-tātparya-ratiḥ patnī-bhāvamayī **samañjasā** | kevala-kṛṣṇa-sukha-tātparya-ratiḥ parāṅganā-mayī **samarthā** ||13||

—o)0(o—

(14)

atha **samarthā** | prathama-daśāyāṁ ratir bījavat, prema ikṣuvat, sneho rasavat, tato mānaṁ guḍavat, tataḥ praṇayaḥ khaṇḍavat, tato rāgaḥ śarkaravat, tato'nurāgaḥ sitāvat, tato mahābhāvaḥ sitopalavat | 

atha **prema **| tatra pūrva-saṁskārato vā śravaṇa-darśanādibhyo vā kṛṣṇe prītyā mano-lagnatā ratiḥ | vighna-sambhave'pi hrāsa-bhāvaḥ prema | 

cittasya dravībhāva-nidānaṁ **snehaḥ **| tatra candrāvaly-ādau tadīyatā-bhāvena **ghṛta-snehaś **ca ādara-mayo bhāvāntara-miśrita eva suraso yathā ghṛtam | śrī-rādhādau madīyatā-bhāvena **madhu-sneha **ādara-śūnyaḥ svata eva suraso yathā madhu | 

atha **mānaḥ** | snehādhikyena bhadrābhadra-hetunā vā roṣeṇa va hetunā vinaiva vā kauṭilyaṁ mānaḥ | candrāvalyādau **dakṣiṇyodāttaḥ **kvacid **vāmya-gandhodāttaḥ **śrī-rādhādau tu **lalitaḥ** | 

atha **praṇayaḥ **|** **māno dehendriyair aikya-bhāvanā-mayo viśrambhaḥ | praṇayaḥ sakhyaṁ maitraṁ ca | 

atha **rāgaḥ **|** **candrāvalyādau nīla-rāgaḥ sva-lagna-bhāvāvaraṇaḥ | tatraiva śyāma-rāgo'pi prāyo bhadrādau cira-sādhya-rūpaḥ | śrī-rādhādau tu mañjiṣṭhā-rāgo'nanyāpekṣo bhāvāvaraṇa-śūnyaḥ | tathaiva śyāmalādau kusumbha-rāgaḥ sukha-sādhyatvāt kiñcid anyāpekṣaḥ | patrasyad guṇyat sthitiḥ | 

+

atha **anurāgaḥ **|** **śrī-kṛṣṇaḥ sadānubhūyate athaca nava navapūrva iva buddhir yato bhavati saḥ anurāgaḥ | tatra capraṇinyapi janma-lalasa prema-vaicittyaṁ vicchede'pi sphūrtir ityādi kriyaḥ | **atha mahābhāvaḥ **|** **sa eva rūḍha adhirūḍha iti dvividhaḥ | kṛṣṇasya sukhe'pi pīḍaśaṅkayā khinnatvaṁ nimiṣasyapi asahiṣṇutādikaṁ yatra sa rūḍho mahābhāvaḥ | koṭi brahmaṇḍa-gataṁ samasta sukhaṁ yasya sukhasya leśo'pi na bhavati samasta vṛścika sarpādi daṁśa-kṛta duḥkam api yasya duḥkasya leśo na bhavati evambhūte kṛṣṇa saṁyoga viyogayoḥ sukha duḥke yato bhavataḥ so'dhirūḍho mahābhāvaḥ | adhirūḍhasyaiva **modano madana **iti dvau rūpau bhavataḥ | yasya udaye kṛṣṇasya tat preyasīnaṁ maha-kṣobhaś camatkaro bhavet, sūddīpta sattvika vikara darśanat sa **modanaḥ **|** **sa tu rādhikā yūtha eva bhavati nanyatra | modano'yaṁ praviśleṣada śayaṁ **mohano **bhavet | yasya udaye sati paṭṭamahiṣīganaliṅgitasyapi śrī-kṛṣṇasya mūrccha bhavati rādhā viraha tapena, brahmaṇḍa-kṣobhakaritvaṁ tiraścam api rodanaṁ ca | prayo vṛndavaneśvaryaṁ mohano'yam udañcati | mohanasya eva vṛtti-bhedo **divyomadaḥ **|** **yatra udghūrṇa citra-jalpadayaḥ premamayo'vasthaḥ santi | yatrānanta bhāvodgamaḥ vanamalayam api īrṣa pulindeṣvapi ślagha, tamala sparśinyā malatyā bhagya varṇanaṁ ca | eṣa eva **madanaḥ **sarva śreṣṭhaḥ śrī-rādhāyam eva nanyatra ||14||

—o)0(o—

(15)

athaiṣām āśraya-nirṇayaḥ | kubjāyāṁ sādhāraṇī ratiḥ prema-paryantā | paṭṭa-mahiṣīṣu samañjasā-ratiḥ anurāga-paryantā | tatra satyabhāmā rādhikānusāriṇī lakṣmaṇā ca | rukmiṇī tu candrāvalī-bhāvānusāriṇī | anyāś ca vrajastha-priya-narma-sakhānāṁ ca anurāga-paryantā | vraja-sundarīṇaṁ tu samarthā ratiḥ mahābhāva-paryantā, subalādīnāṁ ca | tatrāpi adhirūḍhaḥ rādhikā-yūtha eva nānyatra | tatrāpi mohanaḥ śrī-rādhāyaā eva, lalitā-viśākhayor api | madanas tu rādhāyām eva ||15||

—o)0(o—

(16)

**atha śṛṅgāra-bhedaḥ **| sa eva vipralambhaḥ sambhogaś ceti dvividhaḥ | tatra **vipralambhaś **catur-vidhaḥ—pūrva-rāgaḥ mānaḥ prema-vaicittyaṁ pravāsaś ca | aṅga-saṅgāt pūrvaṁ yā utkaṇṭhāmayī ratiḥ sa **pūrva-rāgaḥ **| tatra daśā daśa | 


    lālasodvega-jāgaryā tānavaṁ jaḍimātra tu | 


    vaiyāgryaṁ vyādhir unmādo moho mṛtyur daśā daśa ||

**māno** dvi-vidhaḥ | sa-hetur nirhetuś ca | tatra nirhetukaḥ svayam eva śamyati | sa-hetukasya mānasya śāntiḥ sāma-bheda-kriyā-dāna-naty-upekṣā-rasantaraiḥ (u.nī. 15.112) | priya-vākyaṁ **sāma** | nijaiśvaryaṁ śrāvayitvā tasyā ayogyatva-jñapanaṁ bhedaḥ | vayasyādi-dvārā bhaya-pradarśanaṁ ca kriyā | vastra-mālyādīnāṁ pradānaṁ **dānam **| **natir **namaskāraḥ | **upekṣā **audasīnya-prakaṭanam | **rasāntaraṁ **bhaya-kaṣṭādi-pradānādi-prastāvaḥ | māna-śanti-cihnāni aśru-smitādayaḥ | 

atha **prema-vaicittyam **|** **kṛṣṇa-nikaṭe'pi anurāgādhikyāt viraho yatra bhavati tad eva tat | 

atha **pravāsaḥ** | sa dvividhaḥ kiñcid dūra-niṣṭhaḥ sudūra-niṣṭhaś ca | nityam eva gocaraṇādyānurodhāt kiñcid dūre, mathurāṁ gate sati sudūre | tatra ca daśa-daśā ati-prabalā bhavanti | 

atha **sambhogaḥ **| sa ca catur-vidhaḥ | pūrva-rāgānte cādhara-nakha-kṣatādīnām alpatve **saṅkṣipto**, mānānte asūyā-mātsaryādi-roṣābhāsa-miśritaḥ **saṅkīrṇaḥ**, kiñcid-dūra-pravāsānte **sampūrṇaḥ** spaṣṭaḥ, sudūra-pravāsānte **samṛddhimān **atispaṣṭaḥ | 

atha **sambhoga-prapañcaḥ**—darśana-sparśana-kathana-vartma-rodha-vana-vihāra-jala-keli-vaṁśī-caurya-naukā-khelā-dāna-līla-lukkāyana-līlā-madhu-pānādayaḥ anantā eva ||16||

—o)0(o—

anadhīta-vyākaraṇaś caraṇa-pravaṇo harer jano yaḥ syat |

ujjvala-nīlamaṇi-kiraṇas tad-ālokāya bhavatu ||

iti mahā-mahopādhyāya-śrī-viśvanātha-cakravarti-viracitaů

ujjvala-nīlamaṇi-kiraṇaḥ samāptaů ||

—o)0(o—
