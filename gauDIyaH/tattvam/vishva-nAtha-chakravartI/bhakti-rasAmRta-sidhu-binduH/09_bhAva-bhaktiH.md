+++
title = "०९ भाव-भक्तिः"

+++

अथ साधन-भक्ति-परिपाकेन कृष्ण-कृपया तद्-भक्त-कृपया वा भाव-भक्तिर् भवति । तस्य चिह्नानि नव-प्रीत्य्-अङ्कुराः, यथा—

**क्षान्तिर् अव्यर्थ-कालत्वं विरक्तिर् मान-शून्यता ।**  
**आशाबन्धः समुत्कण्ठा नाम-गाने सदा रुचिः ॥**  
**आसक्तिस् तद्-गुणाख्याने प्रीतिस्-तद्-वसति-स्थले ।**  
**इत्य् आदयोऽनुभावाः स्युर् जात-भावाङ्कुरे जने ॥** 

[भक्ति-रसामृत-सिन्धुः १.३.२५-२६]

तदा कृष्ण-साक्षात्कार-योग्यता भवति । मुमुक्षु-प्रभृतिषु यदि भाव-चिह्नं दृस्यते तदा भाव-बिम्ब एव न तु भावः । अज्ञ-अनेषु भावच्-छाया ॥९॥

—ओ)०(ओ—
